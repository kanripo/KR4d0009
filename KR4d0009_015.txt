# -*- mode: mandoku-view -*-
#+TITLE: 小畜集
#+DATE: 2015-09-23 10:19:11
#+PROPERTY: JUAN 15


十五¶　　　　　宋　王禹偁　撰
　　論¶
　　　霍光論¶
　　　用刑論¶
　　　既徃不咎論¶
　　　死喪速貧朽論¶
　　　朋黨論
<pb:KR4d0009_WYG_015-1b>
　　　霍王元軌傳論¶
　　　李君羡傳論¶
　　　鄭善果非正人論¶
　　　先君後臣論<md:KR4d0009_SBCK_015-1b>¶　　　楊震論¶
　　霍光論¶
議者多以光受遺命輔少帝比之周公又以廢昌邑
王立¶宣帝比之伊尹此功徳相萬不待論辯而明矣
<pb:KR4d0009_WYG_015-2a>
又謂光之¶族也光已死罪在妻子不在於光愚獨以
為光自族其家¶非顯禹之罪也何者當宣帝時光以
定策之功負震主之¶威人臣莫與為比妻顯驕恣欲
貴其女而酖許后事垂發¶矣妻以告光光不能於此
時明大義㓕親之道收顯下獄¶免冠請罪因上印綬
還政事則所誅者唯顯一身而已嗚¶呼學不深心不
明眷戀私恩猶豫不决奏免太醫以藏大¶逆身死之
後卒縁此而致禍非光自族其家而誰為之邪<md:KR4d0009_SBCK_015-2a>¶石碏
<pb:KR4d0009_WYG_015-2b>
一陪臣也殺其子而春秋義之呉起一將軍也劍其¶
妻而史記壯之况居伊周之位者乎故曰能正其心
然後¶能修其身修其身然後能齊其家齊其家然後
能治其國¶光之心於斯見矣衛太子之死也天下寃
之故大福歸於¶皇孫則宣帝之起天也當邴吉閉獄
門拒使者武帝曰天¶使之然也然則光貪天之功以
為已有與夫日磾之割愛¶邴吉之讓位徳不侔矣且
貪天之功者鮮不及也愚故曰¶光自族其家非顯禹
<pb:KR4d0009_WYG_015-3a>
之罪也¶
　　用刑論¶
予自幼服儒教味經術嘗不喜法家流少恩而深刻洎
擢¶第入官決斷民訟又㑹詔下為吏者皆明法令考績
之日<md:KR4d0009_SBCK_015-2b>¶用是為殿最乃留意焉後以制誥舍人領廷尉朝
夕閲視¶亦少詳矣然見其用刑與古相戾何者今法令
所禁之切¶者曰故出入人罪而巳法皆以全罪論予讀
家語始誅篇¶見仲尼為魯司寇戮亂法大夫少正卯於
<pb:KR4d0009_WYG_015-3b>
兩觀之前及數¶其罪則曰心逆而險行僻而堅言偽而
辨記醜而博順非¶而澤此五者有一於人則不免君子
之誅以今之法治之¶正卯之罪無正科其在不應得而
為乎罪當笞爾苟以聖¶人之法誅之是故入人之罪者
也又有子訟父者同狴執¶之三月不别其父請正夫子
赦之及季孫不悦乃歎曰¶上失其道而殺其下非理也
不教以孝而聽其獄是殺其¶不辜以今法論之子訟父
者死苟以聖人之法赦之是故<md:KR4d0009_SBCK_015-3a>¶出人之罪者也嗚呼古
<pb:KR4d0009_WYG_015-4a>
今之不同也如是遂使聖人之言¶為空文爾欲望刑措
其可得乎¶
　　旣往不咎論¶
仲尼之教應機而設語於一時流於千載千載之下君
子¶學之乃可以為事業小人學之亦可以資姦佞明聖
得之¶謂之稽古庸主得之因而飾非胡以言之所謂成
事不説¶遂事不諫旣往不咎是也原其斯言之始則魯
君問社於¶宰我對曰夏后氏以松殷人以柏周人以栗
<pb:KR4d0009_WYG_015-4b>
因曰使民戰¶栗夫子疾其無稽故云欲其深慎之也後
之人由儒術位¶於朝覩國家昏亂政教缺失不能扶救
者率曰事已成矣¶吾不説矣事已遂矣吾不諌矣且旣
往不咎聖人之㫖也<md:KR4d0009_SBCK_015-3b>¶萬一有匪躬之士奮命而言者庸
主又引以為拒亦如上¶之云云以至上安其危下稔其
禍事卒不言言卒不聽覆¶亡而後巳也嗚呼世之鄙夫
駕大車實重物又不息其力¶疾馳乎九折之坂旁觀者
知其必覆也而不之告及輪摧¶轅折人墜而傷物傾而
<pb:KR4d0009_WYG_015-5a>
壞然後曰向若下其人損其物輕¶而進之無是苦也聞
之者怒而笞之可也謂其無益於事¶矣茍治其車升其
人復其物又輦而馳復遇乎險如向之¶所謂九折者人
有疾呼曰不下其人損其物車必如前之¶覆也聞之者
謝而從之可也若又怒且笞曰子焉能言吾¶既往之事
邪雖庸人不至是而為君臣有國家者反若是¶歟且聖
人立教於君臣之道最大其為誡誥固亦多矣不<md:KR4d0009_SBCK_015-4a>¶可畢
數將引其尤著者以明之夫訓於君者不曰能自得¶師
<pb:KR4d0009_WYG_015-5b>
者王謂人莫己若者亡又不曰有言逆於汝心必求諸¶
道有言遜於汝志必求諸非道為君者胡不奉而行之
獨¶曰旣往不咎哉訓於臣者不曰進思盡忠退思補過
又不¶曰有犯無隱見危致命為臣者胡不踐而行之獨
曰旣往¶不咎哉是知聖人能立言不能使人從其言施
之明君則¶為政之師也施之庸主則飾非之資也用之
君子則嘉言¶之本也用之小人則巧言之助也教之存
亡在人而已予¶見漢成帝師張禹拜於牀下問以災異
<pb:KR4d0009_WYG_015-6a>
而對以罕言命不¶語怪力是非盜聖人之語為巧言之
助邪王莽竊大位據¶威斗南陽之師入矣猶曰天生德
於予漢兵其如予何是<md:KR4d0009_SBCK_015-4b>¶非盜聖人之語為飾非之資邪
班固謂莽誦六經以文姦¶言權德輿謂亡西漢者張禹
斯得之矣永惟成事不説遂¶事不諫旣往不咎夫子誡
宰我一時之言也為君者為臣¶者深志之¶
　　死喪速貧朽論¶
喪欲速貧死欲速朽者曾子子游皆曰聞諸夫子有若
<pb:KR4d0009_WYG_015-6b>
曰¶是非君子之言也三子各有援引而禮經兩存之予
為論¶之所為死欲速朽者夫子見宋桓魋自為石椁三
年不成¶故曰若是之靡也死不如速朽之愈也而有子
以為仲尼¶制中都四寸之棺五寸之椁以斯知不欲速
朽也夫桓魋¶僭侈為石椁以勞人夫子疾之甚也故云
死不如速朽之<md:KR4d0009_SBCK_015-5a>¶愈也非謂死者皆欲其速朽爾故下文
子游問喪具曰稱¶家之有無又問曰有無惡乎齊曰有
毋過禮茍亡矣歛首¶足形還葬此可以明聖人之㫖也
<pb:KR4d0009_WYG_015-7a>
及制中都四寸之棺五¶寸之椁欲有者毋過乎斯矣亡
者不及此而不之非也且¶下載國髙之言也生有益於
人死不害於人又曰𦵏者藏¶也藏也者欲人之弗得見
也是故衣足以飾身棺周於衣¶椁周於棺土周於椁是
也今桓魋為石椁三年不成可謂¶害於人矣故夫子云
云易曰上古不封不樹喪期無數中¶古聖人易之棺椁
夫子聖人也故中都有是者欲民之不¶踰也奚速朽之
足論哉所謂喪欲速貧者夫子見南宫敬¶叔反必載寳
<pb:KR4d0009_WYG_015-7b>
而朝乃曰若是之貨也喪不如速貧之愈也<md:KR4d0009_SBCK_015-5b>¶而有子以
夫子失魯司寇將之荆先之以子夏又申之以¶冉有以
斯知不欲速貧也且仲孫閲(即敬/叔)之喪位葢由乎¶貪矣
及其反也又載寳以朝夫子譏之故曰若是之貨也¶喪
不如速貧之愈也且欲誡在位之貪者非謂喪者皆欲¶
速貧爾及失魯司寇而將之荆葢速於行道也非汲汲
於¶禄仕者也是以中牟畔召子皆欲往且曰如有用我¶
者吾其為東周乎夫中牟費附庸也尚欲往焉况楚
<pb:KR4d0009_WYG_015-8a>
之大¶國乎苟能用夫子之道可以王矣苟至於王則民
受其賜¶矣非謂貪乎禄仕者也奚速貧之足論哉三子
親受聖人之¶教而各執聞見禮成於二戴又雜以漢之
諸儒亦具存焉¶盖禮非褒貶之書也故予論而無譏<md:KR4d0009_SBCK_015-6a>¶　　朋黨論¶
偶讀唐史見元和長慶之後至太和開成間贊皇竒章
李¶凉公輩互為朋黨文宗嘗謂近臣曰破河北賊甚易
破此¶朋黨甚難言之不思一至於此夫朋黨之來逺矣
<pb:KR4d0009_WYG_015-8b>
自堯舜¶時有之八元八凱君子之黨也四凶族小人之
黨也惟堯¶以德充化臻使不害政故兩存之惟舜以彰
善明惡慮其¶亂教故兩辨之由兹而下君子常不勝於
小人是以理少¶而亂多也夫君子直小人諛諛則順㫖
直則逆耳人君惡¶逆而好順故小人道長君子道消也
書曰有言逆於汝心¶必求諸道有言遜於汝志必求諸
非道君天下者能踐斯¶言而行之則朋黨辨矣又何難
破哉且竒章全德而<md:KR4d0009_SBCK_015-6b>¶不免竄逐贊皇忌刻逢吉傾巧而
<pb:KR4d0009_WYG_015-9a>
終至大位又誰咎哉又¶誰咎哉¶
　　霍王元軌傳論¶
髙祖二十一子建成元吉為管蔡之行固不足徴也考
其¶行事霍為稱首然而史官謂韓王元嘉當代諸王莫
能及¶者唯元軌抑其次焉予較其本不知霍王出元嘉
之右故¶為論魏徵唐之名臣也稱王之賢能文皇唐之
英主也¶服王之武藝且其居喪毁瘠有終身之戚奉先
之孝也結¶劉𤣥平為布衣之交接士以禮也突厥來冦
<pb:KR4d0009_WYG_015-9b>
則開門偃旗¶致胡兵宵遁智也李嘉運之叛誅其首而
不罪其衆仁也¶王文藻二子死父之難縣司抑而不申
則遣使特行弔祭<md:KR4d0009_SBCK_015-7a>¶上章乞加旌表義也閉閣讀書責成於
長焉善任使也國¶令徵封請牧貿易之利則讓而不納
識亷隅也噫向使登¶元良之位守宗廟之器則周之成
康漢之文景未足多也¶惜哉天后之朝皇枝翦滅王雖
罹竄黜卒以令終天之福¶善詎無驗乎元嘉狂悖起兵
機事不密貽汚宫之禍取笑¶後代望於元軌不亦逺乎
<pb:KR4d0009_WYG_015-10a>
　　李君羡傳論¶
貞觀中太白頻書見太史曰女主昌又謡言當有女主
武¶王者太宗深惡之時君羡已封武連公又為左武衛
將¶軍在𤣥武門上因武官内宴作酒令各言其小字君
羡自¶稱五娘太宗省其封邑皆有武字又名合女主之
䜟愕然<md:KR4d0009_SBCK_015-7b>¶忌之卒以謀反乃詔誅焉噫太宗以聖文神武
駕馭英雄¶心腹推於人故人不疑矣賞罰當於人故人
不怨矣至於¶進功臣而詘宗室亦一代之真主爾且其
<pb:KR4d0009_WYG_015-10b>
侯君集之反也¶太宗自按之洎盡得其狀復謂羣臣曰
往者國家未安君¶集實展其力不忍致之於法吾將乞
其性命公卿其許我¶乎豈太宗厚君集而薄君羡耶葢
天文變於上人謡騰於¶下雖聖人不能不疑懼懼而修
德可也疑而行誅則有¶陷於非罪者必矣然君羡匹夫
之命不足道也洎武氏出¶則太宗之德得無累乎故書
曰疑謀勿成者為是也吾讀¶唐史至是歎君羡之罹罪無
狀而見誅惜文皇之用刑有¶時而不中因論以志之亦
<pb:KR4d0009_WYG_015-11a>
以為君上之戒矣<md:KR4d0009_SBCK_015-8a>¶　　鄭善果非正人論¶
史臣謂鄭善果幼事賢母長為正人予以善果行事驗
之¶見史筆之失故為論云夫正人者臨難無苟免危邦
不入¶而已且善果之父隋朝大臣身死王事是以幼襲
先人之¶爵驟登方伯之位所宜見危致命奮不顧身光
前人之孝¶心勵藎忠之臣節揚没後之稱立當世之功
斯乃善果之¶職然爾及隋祚陵夷江都弑逆受宇文化
<pb:KR4d0009_WYG_015-11b>
及之命苟民部¶尚書之封辜負邦家汚辱祖考此豈見
危致命之謂邪及¶聊城之圍堅壁自守為亂常之賊立
却敵之功以至流矢¶及身髪膚不保獻俘受執面目何
為此豈危邦不入之謂¶邪雖復數布郡條悉稱良吏葢
崔氏之力也善果何功之<md:KR4d0009_SBCK_015-8b>¶有焉予謂賢母之説則軻親
孟母不足論也正人之譽不¶亦虚乎王琮責之斯為當
矣史官褒之無乃失直筆之謂¶邪¶
　　先君後臣論
<pb:KR4d0009_WYG_015-12a>
衛鞅嘗事公叔痤(平/)痤知其賢而未能用㑹痤病衛君
親¶視之疾且問國計痤曰臣之家宰鞅可與謀國事臣
死君¶必用之衛君不然其説痤曰卒不能用不如殺之
無使逃¶他國而為衛之患既而復語鞅曰吾薦子於君
君不用子¶必矣吾請殺子子其逃之吾方先君後臣故
也於戲凡為¶社稷之臣計安危之事者在任賢去不肖
而已且鞅果賢¶也可固請用之果不肖也可固請殺之
用則為國之寳殺<md:KR4d0009_SBCK_015-9a>¶則去國之蠧烏有始請用中請殺而
<pb:KR4d0009_WYG_015-12b>
終使逃者得為忠乎¶且先君後臣之説非無稽之言乎
司馬子長修史記至是¶而不言其非豈史筆之有私邪
將史才之未至邪予恐後¶之為人臣計國事者復履其
跡因論以明之¶
　　楊震論¶
袁宏作後漢紀為楊震立論且引紂之三仁以為蘧甯
悦¶箕子之心叔孫通行微子之趣楊震守比干之志又
謂三¶者誠有異同亦各盡天人之理也雖是震而褒之
<pb:KR4d0009_WYG_015-13a>
不顯請¶試論之夫人莫不樂生而惡死非篤於名教者
不能殺身¶以成仁是以趨生之易就死之難不待誘而
然也立言垂¶教者當勸其所難沮其所易猶懼人之不
從也况混而為<md:KR4d0009_SBCK_015-9b>¶一哉箕子者所謂愛其生而有待者也
故能演河圖洛書¶之文陳九疇五行之義使天下彛倫
攸叙人到於今賴之¶葢所存者大故不死而有為也蘧
甯者小國大夫位非見¶危致命之地故有道則智無道
則愚蘧非箕子之儔也㣲子¶義存宗社抱祭器而歸周
<pb:KR4d0009_WYG_015-13b>
使商之祠祀不絶於宗所慮者逺¶非偷生者也叔孫通
暴秦之博士爾苟脱虎口豈㣲子之¶倫邪楊震之於比
干異代同德就三仁而言之宜褒干以¶起教蘧甯叔孫
通楊震而與之宜顯震以勸人臣古之為三¶公輔萬乗
當亡之時負天下之望慕箕微蘧甯叔孫之行¶者可勝
道哉效比干楊震之風者葢亦鮮矣殺身成仁如¶是之
難也且震之將死顧諸子謂門生曰吾居上司疾樊<md:KR4d0009_SBCK_015-10a>¶豐
之狡猾而不能誅惡孽女王聖之傾亂而不能禁知帑
<pb:KR4d0009_WYG_015-14a>
藏虚竭賞賜不節而不貴何面目以見日月遂仰藥而
死¶斯無媿於比干矣然吾觀楊彪事獻帝為三公浮沈
亂世¶全身逺害而巳及魏文授禪微蘧甯叔孫之風者
乎其子修¶北面事魏坐法伏誅祖風替矣嗚呼震殺身
奉國以訓子¶孫子孫猶不能守况悠悠世人哉而又混
三仁之名跡開¶去就之蹊術欲望教人行勸其可得乎
吾故曰褒干顯震¶而起教勸人也不其然乎¶
　
<pb:KR4d0009_WYG_015-14b>
　
　
　
　
　
　
　
　小畜集巻十五<md:KR4d0009_SBCK_015-10b>¶<md:KR4d0009_SBCK_016-1a>¶
<pb:KR4d0009_WYG_016-1a>
欽定四庫全書
　小畜集巻十六¶　　　　　宋　王禹偁　撰
