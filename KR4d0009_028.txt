# -*- mode: mandoku-view -*-
#+TITLE: 小畜集
#+DATE: 2015-09-23 10:19:12
#+PROPERTY: JUAN 28

¶
　　　右衛上將軍贈侍中宋公神道碑奉勅撰¶
　　　前普州刺史康公預撰神道碑¶
　　　宣徽南院使鎮州都部署郭公墓誌銘¶
　　　諫議大夫臧公墓誌銘¶
　　　故侍御史累贈太子少師李公墓誌銘
<pb:KR4d0009_WYG_028-1b>
　　右衛上將軍贈侍中宋公神道碑奉勅撰¶
皇帝冕而躬耕之明年端拱紀號之二祀夏五月戊戌
上¶將軍邢國公薨開寳皇后之父也于後唐為外孫于
漢室¶為駙馬上聞之震悼有詔輟視朝一日贈侍中崇
戚里也<md:KR4d0009_SBCK_028-1b>¶嗣子銜恤上章請刻石于神道事下相府俾西
掖掌誥之¶臣考其實而文之于是詳求家牒叅用國史
論次功行直¶而叙云臣聞仲尼修春秋載王姬之築館
子長述史記列¶外戚之世家詩稱下嫁於諸侯傳云納
<pb:KR4d0009_WYG_028-2a>
女于天子内所以¶敦睦九族外所以協和萬邦因副馬
以紀官著濯龍之通¶籍其來尚矣可得言焉然而或禍
敗自貽或賤微為累張¶敖漢祖之子壻孝惠之后父親
則親矣而貫髙之釁生焉¶衛青平陽之所天子夫之愛
弟貴則貴矣而鄭季之出恥¶焉加以器盈則覆位不期
驕吕禄以后族而封王北軍共¶擊班勇以父功而尚主
東市被刑簡冊具存驕矜可誡則¶有世開魯館家襲韓
壇享必復之公侯荷必大之門户長<md:KR4d0009_SBCK_028-2a>¶守富貴無忝祖宗
<pb:KR4d0009_WYG_028-2b>
兼將相之崇髙居后妃之親族殊勲懿¶行溢美於青編
善始令終騰榮於明代者惟我故廣平宋公¶之謂乎公
諱偓字仲儉世居廣平號為著姓公以生于西¶都今為
洛陽人也其先㣲子啟以帝乙長子商受庶兄言¶不用
以歸周國既亡而封宋盛徳不泯列于三仁垂裕下¶延
遂叅五霸綿綿爪瓞世有其人逺則昌居代邸對周勃¶
以責公言近則璟立唐朝並姚崇而行直道至公家族
門¶閥益光累贈太子少師追封莒國公諱儼追封莒國
<pb:KR4d0009_WYG_028-3a>
太¶夫人李氏大王父母也天徳軍節度使開府儀同三
司檢¶校太師兼中書令贈尚書令追封衛國公諱瑶追
封衛國¶太夫人朱氏王父母也光禄大夫檢校司徒房
州刺史累<md:KR4d0009_SBCK_028-2b>¶贈太師諱延浩後唐義寜長公主追封楚國
太夫人考妣¶也皆積功累行克致髙門翼燕孫謀遂鍾
餘慶先是晉天¶福初房州太師用二千石為汜水闗使
張從賔之叛也力¶戰死之公即房州太師之長子也方
居幼學爰䘮父天晉¶髙祖以公死政之孤貴主之子存
<pb:KR4d0009_WYG_028-3b>
恤撫養俟其成人乃補¶殿直俾奉朝謁尋遷供奉官時
天福三年也重以晉祖常¶事莊宗有舊君之禮每貴主
入見聽其不拜時兵戎方熾¶經費不充惟公之家賜與
甚厚盡而復取亦無倦色一旦¶晉祖從容謂貴主曰朕
于主家無所愛惜但朝廷多事府¶庫甚虛主所知矣今
輦轂之下桂玉為憂可命偓分司¶西京以豐就養因厚
遺之且勅留司具晨昏伏臘之用至<md:KR4d0009_SBCK_028-3a>¶于醯醢率有備焉
既而漢髙祖為侍衛軍朝望攸重以公¶名家子又後唐
<pb:KR4d0009_WYG_028-4a>
之出也且風骨俊秀異乎諸孤欲以女妻¶之乃命長子
承訓奉書于貴主且先以襲衣名馬遺焉承¶訓即漢之
開封尹魏王也公與貴主拒而弗納漢祖又勅¶其子曰
宋氏不諧勿復見我矣貴主知志不可奪遂許之¶及漢
祖出為北京留守表公偕行因補衙内都虞候七年¶漢
祖使公修朝貢之禮禮成而退恩寵有加特授銀青光¶
禄大夫檢校右&KR0262;騎常侍兼御史大夫上騎都尉&KR0182;北
京¶武徳副使少主嗣位改北京皇城使尋遷檢校刑部
<pb:KR4d0009_WYG_028-4b>
尚書¶輕車都尉時開運元年也三年加檢校尚書右僕
射上輕車都¶尉俄屬疆埸失守邊塞多虞漢祖首建義
旗遂成大業睦<md:KR4d0009_SBCK_028-3b>¶姻行慶公實首焉授金紫光禄大夫檢
校司徒守右金吾¶衛大將軍兼御史大夫上柱國廣平
縣開國男食邑三百¶户駙馬都尉世祖微時常羨執金
之任魏朝納壻但求傅¶粉之容兼而有之斯足貴矣時
漢氏雖建大號猶用晉祖¶之正朔即天福十二年四月
也九月加光禄大夫檢校太¶傅行右金吾衛大將軍充
<pb:KR4d0009_WYG_028-5a>
街使進封開國伯増食邑四百¶户賜開國奉聖功臣既
而改紀年之號覃在宥之恩矧兹¶勲戚之家固被便蕃
之澤乾祐元年加特進封開國侯増食¶邑五百户少主
之嗣統也在諒闇之中念藩垣之重乃以¶斧鉞付于親
賢授檢校太尉使持節利州諸軍事行利州¶刺史充昭
武軍節使利巴集等州觀察處置等使進封<md:KR4d0009_SBCK_028-4a>¶開國公増
食邑五百户實封二百户改賜開國奉聖保定¶功臣嘉
州異俗綿谷舊封素推設險之邦遥仗建侯之利¶位兼
<pb:KR4d0009_WYG_028-5b>
掌武不亦優乎二年十月出鎮滑州増食邑五百户實¶
封二百户豕韋舊都靈昌古郡貞莊師律初登南鄭之
壇¶藩翰王畿實主北門之管年猶未冠議者榮之無何
將相¶分權君臣失道周祖出潜淵而或躍知寳命之在
躬戡黎¶之功已歌於西伯升陑之衆遂指於南巢公動
識幾微深¶明禍福以為不周已折建一指以難扶大寳
有歸順三靈¶之改卜周室肇基慶澤首被徽章廣順元
年増食邑一千¶户實封三百户改賜推誠奉義翊戴功
<pb:KR4d0009_WYG_028-6a>
臣三年春丁楚國¶太夫人憂哀毁過禮親族憫之服闋
授左監門衛上將軍<md:KR4d0009_SBCK_028-4b>¶増食邑五百户實封二百户禮卒
通䘮恩隆近侍周廬有¶次環閶闔以無虞羽衛載嚴致
華胥之甘寢世宗之伐淮¶夷也公實從焉授右武軍衛
統軍壽州行營副部署兼右廂¶排陣使屬王師漸老戎
輅再征江南大率舟師次于東沛¶洲下斷我蘇杭之路
也世宗遣公率戰艦數百艘以襲之¶且命襄帥慕容延
釗領輕騎登陸而進與賊遇于江中合¶勢大戰盡破之
<pb:KR4d0009_WYG_028-6b>
時世宗蒙犯矢石跋履山川多為野廬以¶駐行闕忽有
猛虎近于乗輿公引滿注之一發而斃叛命¶之邦既摧
枯而拉朽咥人之獸復食肉而寢皮豈比乎樓¶船將軍
徒矜水獸射聲校尉但署虛名而已哉既而劉¶贍委誠
納款李璟割地稱臣班師旌淮甸之功議賞復滑<md:KR4d0009_SBCK_028-5a>¶臺之
命五年五月授義成軍節度使其制略曰長驅下瀨¶之
師若涉無人之境夷兇戡難爾既立於殊庸礪岳盟河¶
予豈忘於豐報云南燕舊邦北闕孔邇河壖作翰遥臨
<pb:KR4d0009_WYG_028-7a>
白¶馬之津穰下統戎即鎮卧龍之地十二月移鄧州武
勝軍¶節度使六年世宗以焦勞厭代恭帝以沖幼承祧
方賴勲¶臣爰崇異數授開府儀同三司増食邑五百户
實封二¶百户我太祖神徳皇帝象叶太階功髙大麓顧
命雖同於¶伊霍謳謡不在於丹商樂推而逼乃民心揖
讓而授兹神¶器惟新布命方隆萬世之基念舊推恩乃
冠三師之秩¶建隆元年授檢校太師増食邑五百户實
封二百户于時¶李重進凶猾無厭䟦扈有狀公明惟先
<pb:KR4d0009_WYG_028-7b>
見志在奪謀飛章<md:KR4d0009_SBCK_028-5b>¶述其苞藏密㫖委以經畧故有通州
巡警之役焉既絶南¶奔之路遂下東平之詔重進奸謀
果發王命不行太祖親¶御六師直抵孤壘以公為揚州
行營排陣使列牧野之車¶徒法常山之首尾師方因壘
城以復隍格苖不行於七旬¶圍蔡止勞於九日蕩平兇
豎公有功焉飲至之辰首膺茂¶渥七月授廬州保信軍
節度使増食邑五百户實封二百¶户旌戰功也合淝重
鎮巢國古墟雖張遼守藩克清淮¶海而子牟戀闕終捨
<pb:KR4d0009_WYG_028-8a>
江湖四年夏十乗來朝三峯改鎮授¶華州鎮國軍節度
使鄭桓咸林之地素號豐饒晉侯河外¶之田舊推形勝
三輔既資於鎮撫雙旌更遂於優㳺國家¶展禮圜丘推
恩羣后錫之懿號疇以井田乾徳元年増食<md:KR4d0009_SBCK_028-6a>¶邑五百户
實封二百户改賜推忠宣力保義功臣是嵗¶太祖以坤
道闕儀中宮虛位以公之世有行義可以合禮¶文以后
之天資法相可以當人主初求輔佐遂上宫闈沙¶&KR0354;休
徴果叶母儀之貴雎鳩雅詠聿興王化之基亦何必¶射
<pb:KR4d0009_WYG_028-8b>
孔雀以設竒鑄金人而語怪然後稱其神異哉既列外¶
姻乃移近甸五年授許州忠武軍節度使開寳元年増
食¶邑一千户實封四百户改賜推誠宣力同徳保義功
臣假¶鄭伯之田時惟重地加紀侯之爵盖有前聞三年
授邠州静難¶軍節度加押蕃落等使指公劉之舊壤位
重十連異魏冉¶之出闗從車千乗四年冬以郊禮霈澤
加食邑一千户實¶封四百户八年冬平東呉之列國九
年夏幸西洛以告成<md:KR4d0009_SBCK_028-6b>¶乃睠庶邦咸均井賦増食邑一千
<pb:KR4d0009_WYG_028-9a>
户實封四百户俄而¶太祖遽以南狩蒼梧奄逼上仙之
數東園畫梓遂纒同軌¶之哀我應運統天睿文英武大
聖至明廣孝皇帝飛龍在¶御元龜告符大横庚庚重叶
熈於常棣小心翼翼賚兑澤¶於蓼蕭公奕世將門先朝
内戚専征授命已持閫外之節¶旄爰立登庸更作人間
之霖雨授同中書門下平章事公¶既荷寵章乃修覲禮
輯瑞有光於文陛建牙復命於名藩¶二年冬授同州定
國軍節度使内史舊甸長春古宫澤湧¶甘泉昔謂豐年
<pb:KR4d0009_WYG_028-9b>
之地草連沙苑斯為牧馬之郊殿我大邦¶實惟舊徳三
年冬皇上初陟泰壇大崇方岳増食邑一千¶户實封四
百户洎我后大平并冦親御戎衣公以扈從之<md:KR4d0009_SBCK_028-7a>¶勞享疇
庸之典四年冬増井賦實食如三年之數越明年¶北人
犯塞法駕親征隨行在於鄴都委邊事於横海¶以公知
滄州軍州事擁左馮之旌斾臨滄水之封陲委注¶方隆
威望愈重尋以邊封罷警朝命就藩六年冬上祀昊¶穹
再陳柴燎爵邑之等率有異焉封邢國公井賦食邑如
<pb:KR4d0009_WYG_028-10a>
前乾徳元年之數九年六月奉詔歸朝登于禁衛居中
制外¶爰陞拱極之班以逸代勞亦示優賢之禮出入之
重又何¶加焉授右衛上將軍雍熈元年冬増食邑五百
户郊天之¶澤也三年詔以本官知霸州軍州事未幾徴
歸薦居環衛¶皇上方耕春籍復益邑田加食邑如雍熈
元年之數是嵗¶公再受命兼判左右金吾衛仗事緹騎
二百尅静神州金<md:KR4d0009_SBCK_028-7b>¶門九重遂成髙枕徼巡無怠儀位有
光方將起灞陵夜獵¶之娯赴瀚海防秋之役而後宫親
<pb:KR4d0009_WYG_028-10b>
屬終久次於閻章絶塞¶功名遂不侔於竇憲齒髮向暮
寒暄薦瘥中使御醫旁午¶於道寢于北牖歎二豎之為
祅升自東榮遂三呼而不¶復享年六十有四即以其年
冬十月二十五日𦵏于¶河南縣龍門鄉宫南里從房州
太師之塋禮也詔以中使¶䕶其䘮事先夫人劉氏晉天
福中封彭城縣君開運中進¶封郡君皆從夫子之貴也
漢祖開國封永寧公主少主乾¶祐中進封秦國長公主
周顯徳中改封彭城郡夫人尋進¶封京兆郡夫人公之
<pb:KR4d0009_WYG_028-11a>
將𦵏也開寳皇后泣血上言請加褒¶贈特詔追封曹國
夫人非常典也惟夫人素禀肅雍早從<md:KR4d0009_SBCK_028-8a>¶釐降雖穠華已
謝而蕙問常存天䕃本髙不繫夫而命爵¶母道克備寧
為子以求郎用能符夢月之嘉祥誕配乾之¶隂教新野
封君之號雖漏典彛文靈國邑之儀更光泉壤¶繼室以
隴西李氏故保大軍節度使洪義之女也開寳中¶封隴
西郡夫人先公而亡象服是儀永歸同穴今夫人彭¶城
劉氏故左省常侍悦之女也太平興國中封莒國夫人
<pb:KR4d0009_WYG_028-11b>
栢舟自誓常歎未亡有子十人長曰元吉終于西頭供
奉¶官次曰元振終于邠州節院使次曰元靖西京作坊
副使¶次曰元規前同州子城使次曰元度前同州親事
都頭次¶曰元方終于同州山河使次曰元載元翰俱未
仕一子幼¶而未名皆早聞詩禮不墜箕裘萬石君之子
孫世惟樸謹<md:KR4d0009_SBCK_028-8b>¶薄太后之兄弟人言退讓承家幹蠱未易
可量女十五人¶開寳皇后即其長也次適崇儀使韓崇
訓封廣平縣君其¶次未嫁而亡次適西頭供奉官郭守
<pb:KR4d0009_WYG_028-12a>
能次二女皆早亡次¶適孟隆諗即右龍武衛統軍元喆
之子也次適曹守讓即¶左驍衛上將軍判金吾衛仗事
翰之子也次適西頭供奉¶官髙處榮即故渤海王懷徳
之子也次適董嗣顯即故通¶逺軍使遵誨之子也次為
比丘尼法名惠圓餘皆幼夭母弟¶三人故宫苑使延業
即其仲也今莊宅使益州内外都巡¶檢煦即其叔也叔
氏有子元輿進士第補秘書省著作郎¶直史館秀而不
實今也則亡故許州衙内都虞候延稹即¶其季也其餘
<pb:KR4d0009_WYG_028-12b>
女兄女弟猶子令孫殆三十餘人譜牒備存<md:KR4d0009_SBCK_028-9a>¶此不復載
或鶚立周行或蟬聫甲族畢萬之家既盛固有¶本根陳
完之後其昌可知光大惟益部巡檢出自將家雅¶好儒
術雄材偉度朝論多之惟公生積徳之華宗居累朝¶之
懿戚富而好禮貴而不驕始以勲徳之家特膺選尚終¶
兼廟堂之位遂極人臣功名享八字之褒封食疏萬家
之¶賦至于姬公太師之任黄權開府之資上柱國楚之
寵官¶上將軍漢之重柄位列亞相爵為國公再居金吾
<pb:KR4d0009_WYG_028-13a>
累處環¶尹家出帝后室惟貴主藩籬八鎮周旋四紀有
戰功以書¶史有世禄以傳家列振振之子孫啟渠渠之
夏屋出則建¶崇牙開大幕有琱戈𤣥甲之徒奔走于戲
下有彯纓結珮¶之士羅列于初筵入則挺介圭峨武弁
有彤弓湛露之樂<md:KR4d0009_SBCK_028-9b>¶讌饗于公朝有文馬乗車之賜勞來
于私第家祭五廟陳¶樽彛分器之數食具萬錢得鳴鐘
列鼎之盛而年將耳順¶命以考終人無間然可謂達已
昔人云躍馬肉食者四十¶三嵗器何小哉前史稱朱輪
<pb:KR4d0009_WYG_028-13b>
華轂者二十三人禍亦大矣¶始終無悔公實有焉宜乎
刋勒豐碑光表幽宅俾我休烈¶與宋無疆者矣臣掖垣
備位論譔非工受明命之已行率¶謏聞而塞職五月而
𦵏素車方㑹於同盟百代可知樂石¶願垂於不朽銘曰¶
天地之道　曰剛與柔　后妃之徳　在河之洲
媯汭釐降　塗山¶好逑　乃睦九族　乃親諸侯
大國之援　外戚之助　史不云乎¶　列侯尚主
詩不云乎　大邦有女　夫婦以正　國家以固
<pb:KR4d0009_WYG_028-14a>
日中<md:KR4d0009_SBCK_028-10a>¶則移　月滿則虧　富禄后族　人得誅之
梁冀外家　鬼其餒而¶　簡冊具載　居髙必危
休哉宋公　勲戚累世　唐之外孫　漢之¶主壻
乃生聖后　作配先帝　富貴崇髙　光華譜系
維公之始¶　生于紈綺　晉主撫之　同乎巳子
漢皇妻之　實為知已　曽未¶弱冠　剖符千里
維公之中　深用變通　鶡冠環衛　虎帳臨戎¶
壽春維揚　實有軍功　連移巨鎮　克振英風
<pb:KR4d0009_WYG_028-14b>
維公之終　我朝¶懿戚　為將為相　以年以徳
罷殿侯邦　乃尹環極　能執干戈¶　以衛社稷
嗚呼勲賢　弗登大年　薨于路寢　像列甘泉
恩隆¶賻贈　寵賁貂蟬　邊功未輯　遺恨依然
其誰祔之　永寜國邑¶　昔也築館　秦樓岳立
王姬之車　星繁霧集　今也同穴　沁園¶雨泣
貴主之墳　煙愁露濕　其誰哭之　開寳宫中
昔也歸寜<md:KR4d0009_SBCK_028-10b>¶　車服有容　爛其盈門　姪娣以從
<pb:KR4d0009_WYG_028-15a>
今也哀凶　怙恃弗終　號天¶㒺極　鞠育何功
乃㑹同盟　乃先逺日　丹旐悠悠　佳城鬰鬰¶
薤露凄咽　松阡蕭瑟　萬古龍門　豐碑屹屹¶
　　前普州刺史康公預撰神道碑¶
立功名之謂賢齊得失之謂能悟生死之謂達三者有
一¶則可謂聞人矣况兼之乎其誰則然吾見于康公矣
公諱¶延澤字潤之代北人也其先盖夏后氏之苗裔曰
淳維世¶有北土自立君長其别處康居者即始祖也西
<pb:KR4d0009_WYG_028-15b>
漢時康居¶國王納質于大單于其後單于内附遂有雲
中以國為姓¶曽祖嗣皇任蔚州蕃漢都知兵馬使累贈
太子太師祖諱¶公政皇任代州都知兵馬使累贈太傅
考諱其皇任河中<md:KR4d0009_SBCK_028-11a>¶節度使檢校太尉兼侍中贈太師諡
曰武安公其世禄世¶功載在武安碑此不復書公即太
師之次子母衛國夫人¶髙氏晉天福中起家補東頭供
奉官歴漢逮周垂二¶十載艱難險阻靡不備嘗以功轉
染院副使我太祖神徳¶皇帝之開國也以荆湘未下詔
<pb:KR4d0009_WYG_028-16a>
宣徽南院使李處筠襄帥¶慕容延釗出偏師南討而公
實從焉時江陵髙保融死朝¶議以其子繼沖權領軍府
因命公齎璽書乗驛騎以弔撫¶焉且視便宜二帥留襄
陽以待之公宣諭而迴盡得機事¶前導師旅長驅而南
平定荆湘易于拾芥尋轉染院使監¶䕶荆南軍賞功也
乾徳中受代歸朝㑹國家有平蜀之役¶詔公為北路前
軍都監至固鎮主將王全斌請公領前軍<md:KR4d0009_SBCK_028-11b>¶先入以張萬
友佐焉尋擊白水閣子二寨破之勒兵㑹乾¶築渡下蜀
<pb:KR4d0009_WYG_028-16b>
人恃險出萬仭寨以待王師以公與萬友選死¶士百人
先登水西寨以兵繼之縱火燔燒柵木俱盡遂取¶之明
日全斌中軍方至乃合逼置口走之遂下興州與巙¶峽
兵合進擊西縣三泉生獲偽興元節度韓保貞公皆¶有
力焉由是乗勝討逐越大小漫天累戰皆獲赴利州夜¶
半拔之蜀人由桔柏江以遁乃燒浮橋保劍門恃天險
也¶諸將方議進擊㑹有蜀卒來降自言知山川道路且
告曰¶自益光江東有路曰來蘇直抵劍門南二十里蜀
<pb:KR4d0009_WYG_028-17a>
人設寨¶以阨之此㨗徑也於是全斌欲自來蘇路入諸
將莫有言¶者公曰來蘇小路無煩主帥可使偏禆以副
大將親扣劍<md:KR4d0009_SBCK_028-12a>¶門劍門精兵所聚也且蜀人聞來蘇軍入
必分兵以禦我¶此必克之勢也乃命公與史延徳徃焉
公曰書稱徯我后¶后來其蘇今路名來蘇天啟弔伐之
義也遂捨車馬披榛¶梗而蜀帥王昭逺趙崇韜果留小
將守劍門引軍于青强¶店下由是全斌克劍門獲王趙
二將席捲而西矣時蜀世¶子元喆統鋭兵守綿州聞劍
<pb:KR4d0009_WYG_028-17b>
闗不守乃棄城而去蜀主遂¶令伊審徴奉表歸順全斌
因請公以一百騎先入成都安¶撫軍民且伺必降之意
是時蜀國餘兵尚有七萬公徃也¶人情危之公既前以
二十騎自衛入見蜀主諭以禍福示¶以恩信蜀之君臣
舞蹈感悦留三日盡封府庫齎魚鑰而¶還全斌等遂平
蜀國遣蜀主歸于京師詔公為成都府兵<md:KR4d0009_SBCK_028-12b>¶馬都監而蜀
軍復亂且以全師雄為首所在殺知州通判¶以應普州
劉澤遂州王可寮果州宋徳並受師雄偽署朝¶廷以公
<pb:KR4d0009_WYG_028-18a>
為普州刺史公詣全斌請衛兵赴理所與公四十¶人公
發成都至簡州招敗亡之士得力手一千人取器甲¶以
給之乃教戰陣立部伍擁之而去至郡境有賊甲雕領¶
衆五千來犯公一戰敗之擒七百人受偽命者立斬一
百¶軰餘皆釋之乃懸牓示人諭以逆順招集團結得刀
手三¶千人敗劉澤三萬人自是賊勢稍沮公雖至普州
廨宇盡¶為煨燼乃依山設屋權駐師徒而兵亂之餘無
食可守公¶披攘羣盜且戰且行直至遂州輦運儲蓄以
<pb:KR4d0009_WYG_028-18b>
至成城畚鍤¶靡不具焉既而王可寮等數郡賊兵合勢
來戰公又敗之<md:KR4d0009_SBCK_028-13a>¶逐至合州赴江溺死者不可勝紀未半
年普遂果簡昌合¶等六州飛捷以聞優詔褒美且命與
曹璨充東川七州招¶安巡檢使仍賜錢帛委公等隨軍
賞給自全師雄亂後東¶路艱難賊害使臣抄掠琛賮者
多矣時師雄雖死賊衆尚¶有萬人立謝行本為主以羅
七君等佐佑之聞公警巡望¶風而遁遂以賊衆保于金
堂非公所部也公乃越境以討¶之賊衆又遁因駐師以
<pb:KR4d0009_WYG_028-19a>
待焉卒平狂冦先是金堂新都洛¶縣等民為賊逼脅皆
餉饋資給之公則出令招誘許以自¶新約自不來無少
長皆殺民歸者萬餘户咸得安堵輸税¶縣官故民心有
懷賊黨自潰加以全斌等同心經畧兩川¶悉平及奉詔
班師主將獲罪皆以殺降兵受蜀賂故也<md:KR4d0009_SBCK_028-13b>¶黜公為唐州
教練使天下人為公惋歎公處之自若不出¶怨言惟築
室墾田聚書訓子而已十年間闢艸萊植桑柘¶居泌水
之上遂為富家家到于今賴之開寳末太祖幸西¶洛祀
<pb:KR4d0009_WYG_028-19b>
南郊始起公為供奉官留監左藏庫今上即位就除¶左
藏庫副使兼水北皇城大内巡檢又召公為東京畿¶都
廵檢使俄而公之猶子六人皆恣用家財不事生産公¶
以禮義朂之反生怨懟乃撾登聞鼓願析祖業以自給
詔¶公以理處割事未定㑹靈昌河決公受詔塞之諸子
復訴¶公違詔遂罷使職退居洛陽不數年向之猶子已
饑寒于¶道路矣上躬耕之嵗公㑹恩例當起權河南尹
許仲宣頗¶相勸激公曰三代為將道家所忌吾自蔚州
<pb:KR4d0009_WYG_028-20a>
太師而下世<md:KR4d0009_SBCK_028-14a>¶傳将帥今幸功名以繼祖禰年享夀考運逢
治平使子與孫¶去櫜鞬襲縫掖熙熙自樂以終天年吾願
足矣吾嘗讀李¶廣傳見其兵敗削為庶人幸匈奴犯邊被
召而起及軍吏¶責簿自刎帳下欲望灞陵夜獵其可得乎
古人成敗取則¶不逺以老疾為辭而奏其二子焉淳化三
年公七十六矣¶一旦謂其子懐珪曰吾衰耄若此死在朝
夕苟以先太師¶之靈得保首領以没于地吾無恨然吾有
平蜀微功思預¶刻吾墓其誰能之吾聞商山王副使舊直
<pb:KR4d0009_WYG_028-20b>
紫微有文稱于¶代又嘗任長洲宰時汝為姑蘇從事亦同
僚也試為我請¶焉懐珪曰預凶事非禮也且心所不忍公
曰此人子之大¶情名教之舊制也吾則不然且古之達者
以生為寄以死<md:KR4d0009_SBCK_028-14b>¶為歸今吾官厯二千石年踰七十六吾不
死而安歸乎吾欲¶生前自視其文知辭無愧而功不誣也
懷珪不得已命其¶子齎書而來某據事狀次而書之大率
平蜀之功公居第¶一離而辨之其功有五若先入蜀境擊
白水閣子二寨開¶王師破竹之勢其功一也徑入來蘇分
<pb:KR4d0009_WYG_028-21a>
蜀人精强之力使¶劍門勢解其功二也以二十騎入見蜀
主其功三也以四¶十人定普州其功四也越所部擒羅七
君其功五也至于¶謨議機權賞罸威戮所不盡者有公
之自著平蜀實録在¶焉初全師雄之亂也諸將議殺降
兵二萬七千人恐為内¶應公獨請擇老幼疾病者七千
人釋之然後起二萬人以¶十人為率皆反接之若連雞
貫魚桴江而下以兵衛之比<md:KR4d0009_SBCK_028-15a>¶賊衆知之可二百里矣若
冦來劫奪殺之于江如此則殺¶有名矣雖不見用可謂
<pb:KR4d0009_WYG_028-21b>
仁乎後國家議罪果以殺降為名¶有先見之明不免于
戾者命矣夫公形貎魁傑知謀宏逺¶剛而有變勇而能
仁負將材喜兵法雖為王公之子恥以¶恩澤封侯故能
立功於當年齊得失以知命悟生死而無¶懼雖古之名
將世之達人何以過此與夫伏劍而悔降兵¶仰藥而罪
地脉者不亦賢乎公始娶安氏蔚州别駕某之¶女也先
公而亡男五人長懷玉進士不第早亡次懷珪前¶平江
軍節度推官試大理司直次懐理以侍親幹家未聽¶入
<pb:KR4d0009_WYG_028-22a>
仕次懷璟懷璉並補三班奉職孫二人賛華舉進士賛¶
臣尚幼公再娶李氏封隴西縣君秦王儼之第七女也
以<md:KR4d0009_SBCK_028-15b>¶某年某月某日終于西京私第其年某月某日𦵏于
某鄉¶某里禮也銘曰¶
神徳皇帝　駕馭英雄　始即南面　乃平西戎
孰為前蒐　時維¶我公　白水寨碎　來蘇路通
劍門天險　一旦憧憧　蜀既送欵¶　衆尚七萬
其誰先之　公膺是選　擁二十騎　揚鞭入見
<pb:KR4d0009_WYG_028-22b>
諭以¶禍福　蜀民舞抃　事訖而還　王師席捲
全蜀雖定　羣雄未收¶　帝命我公　敺攘懷柔
刺舉一郡　警巡七州　盜死原野　人服¶田疇
定功議賞　理當封侯　孰為㺥狡　唁唁吠呌
謫去泌陽¶　前勲弗較　三月不仕　古人相弔
矧惟我公　十年不調　不調維何¶　熈熈而笑
太祖起之　厥官尚微　我后増秩　暮年有輝
徼巡¶西洛　按察東畿　竟坐家亊　終成罷歸
<pb:KR4d0009_WYG_028-23a>
君子知命　達人息機<md:KR4d0009_SBCK_028-16a>¶　先人弊廬　可庇風雨
知止知足　何思何慮　慶見曽孫　名揚¶先祖
謂死為歸　預銘厥墓　不朽之功　永光隴樹¶
　　宣徽南院使鎮州都部署郭公墓誌銘¶
郭氏之先虢叔之後也虢郭聲近因而改焉婚閥軒裳
代¶為著姓自兩漢兩晉而下其間立大功居顯位者不
可備¶書有唐巳來孝恪為佐命之將汾陽王子儀代公
元振皆¶人傑也本大枝茂侍中公當之公諱守文字國
<pb:KR4d0009_WYG_028-23b>
華并州太¶原人也曽王父諱湛贈太子少保曽祖母劉
氏追封彭城¶郡夫人大父諱乗贈太子太傅祖母郝氏
追封太原郡夫¶人考諱暉贈太子少師妣趙氏追封天
水郡太夫人皆¶從公之貴也公即少師之長子少師在
漢為䕶聖軍使從<md:KR4d0009_SBCK_028-16b>¶征蒲帥李守貞先登而殁時公尚幼
周髙祖見而竒之召¶置帳下旌死事之孤也洎授禪元
年補左班殿直且以銀¶印青綬崇其階級用國子祭酒
司憲大夫紀其官氏上騎¶都尉榮其勲伐起家之命有
<pb:KR4d0009_WYG_028-24a>
足優者時廣順三年也世宗¶嗣位檢校冬官卿加上柱
國時内職東西兩班各置押班¶之名又署都知之職公
皆任焉顯徳中徧歴禮部刑部二¶尚書待之雖優用之
未至公韜晦而已但以謹愿聞我太¶祖神徳皇帝之開
國也素知其名建隆初遷地官之長充¶西頭供奉官三
年改大司馬開寳中授大冢宰是時太祖¶經營四方有
澄清天下之志勵兵謀帥之外所難者乗使¶車傳密命
之人久始歸公以用之公既以知已之主難逢<md:KR4d0009_SBCK_028-17a>¶亦以使
<pb:KR4d0009_WYG_028-24b>
者之才自許徃復萬里不逾浹辰敷奏閒詳動中¶上㫖
西蜀平以公知簡州軍事夷落未化冦攘孔多公視¶盜
以威撫人以惠人安盜息公之力焉開寳四年問罪嶺¶
表公與其行逺馳㨗音數日而至授右僕射翰林副使
八¶年下金陵虜偽主是役也公亦徃焉太祖以李煜恃
險累¶世勞師踰年慮其懼罪自圖有傷國體詔公監送
之公待¶以周旋加之開釋嘗謂曰國家止弔苗民之頑
不責防風¶之後也以至俘于端門獻之清廟公之智也
<pb:KR4d0009_WYG_028-25a>
太祖嘉之賞¶賜殊厚九年二月遷左揆改西京作坊使
翰林職司如故¶四月封南陽開國男食邑三百户是嵗
從曹州節度使党¶公禦北騎於栢谷大破走之璽書慰
勞今皇帝即位<md:KR4d0009_SBCK_028-17b>¶之始乃作司空太平興國三年以西羌
弗寜秦隴騷動詔¶公安撫和輯之丁内艱而歸哀毁過
禮未幾授起復西上¶閤門使上行郊祀之禮霈雷雨之
恩俾遷司徒以敷五教¶四年上載木主御戎衣討汾晉
之邦除腹心之疾以公為¶河東行營馬軍都監兼先鋒
<pb:KR4d0009_WYG_028-25b>
使時多為地洞以穴其城且¶命公提舉經畧之渠魁面
縛戎輅凱旋公實展其力先是¶王師之未至也劉繼元
以其弟繼文軍于雁門以張犄角¶至是尚守孤壘以招
北兵詔公赴之棄城而遁車駕還以¶公為定州駐泊兵
馬都監冬十月北兵南下公出禦之遇¶于蒲城一鼔而
潰遷東上閤門使澶州刺史旌戰功也五¶年冬十月復
有常山之命㑹北兵攻我雄州公承急詔領<md:KR4d0009_SBCK_028-18a>¶輕騎以援
之北兵望風而退六年冬上再郊圜丘大賚羣¶后加金
<pb:KR4d0009_WYG_028-26a>
紫階進開國子増食邑五百户七年奉詔歸朝明¶年遷
内客省使仍以郡印處之雍熈元年進封開國侯加¶食
邑一千户卜郊之澤也二年春二月有并州駐泊之命¶
三月就遷武州團練使内省之職不解五月夏州白秋
之¶戎叛公徃招誘之至則張以軍威諭以朝㫖誅逆撫
順蕃¶部便之三年春大舉征燕之役以公為幽州道行
營前軍¶馬步軍水陸戰棹都監其初也繼上㨗書累賜
優詔公以¶暑雨將降師老為憂力戰方酣忽中流矢公
<pb:KR4d0009_WYG_028-26b>
聲色不變人¶莫知之俄而我師不利朝議左遷右屯衛
大將軍斯盖¶馮異迴溪之敗仁貴大非之失也四年春
特拜宣徽北院<md:KR4d0009_SBCK_028-18b>¶使充鎮州駐泊北面排陣使端拱元年
上修帝籍祀先農¶恩例之行乃遷太保加食邑一千五
百户改宣徽南院使¶夏五月詔許入覲聽其休沐秋八
月召詣便殿付以密㫖¶授鎮州行營都部署二年夏五
月兼領鎮定髙陽闗兩路排陣¶使百萬之師四七之將
萃于是矣公以威愛撫下以和謙¶御衆有譽無毁時論
<pb:KR4d0009_WYG_028-27a>
多之方將伸威大漠刷恥蹛林焚老¶上之庭横行域外
繫單于之頸牽致闕下公之志也人之¶望也天不憗遺
忽焉薨殂於十一月九日捐館于鎮陽公¶署享年五十
有五上聞之泣下特詔輟朝兩日贈侍中皆¶非常例也
遣黄門䕶其䘮柩䘮事之費給于縣官以淳化¶元年某
月某日𦵏于東京某縣某鄉某里禮也公娶梁氏<md:KR4d0009_SBCK_028-19a>¶封安
定郡夫人有子四人孟曰崇徳承奉郎守太常寺太¶祝
仲曰崇信叔曰崇儼皆為西頭供奉官季曰崇仁幼而
<pb:KR4d0009_WYG_028-27b>
未仕有後之義其在兹乎女二人長適殿直張永福左
千¶牛衛將軍冄興之子也次許忠武軍節度使太師潘
公之¶孫未行而卒公學軍旅之事負將帥之才綿歴兩
朝遭逢¶四主閫外之政多識便宜禁中之言未嘗漏露
守封疆則¶盡命援桴鼔則忘身家無餘財軍有遺愛降
年不永大勲¶未立可痛惜哉嘗試論之曰自古畫䇿安
邊銘功絶域者¶趙充國班定逺稱為名將然皆年餘七
十垂老窮荒而後¶能著其効非一朝一夕之故也向使
<pb:KR4d0009_WYG_028-28a>
公天假之年二賢¶之夀則西北不足平也見託勒銘直
書無媿其銘曰<md:KR4d0009_SBCK_028-19b>¶天難諶兮命靡常國不幸兮人之亡公之生兮威加北
荒¶何以貴之兮駟鐵彭彭公之沒兮魂游東岱何以贈
之兮¶珥貂煌煌遺英風兮傳雁塞閟貞魄兮啟牛岡銘
真宅兮¶照茂績隨地久兮天長¶
　　諫議大夫臧公墓誌銘¶
淳化二年春三月詔以右諫議大夫臧公知江陵府事
<pb:KR4d0009_WYG_028-28b>
四¶月至理所八月得微恙猶視事不輟明年春疾亟不
能出¶外屏飛奏以聞上命中貴人領御醫乗驛視其病
禮之如¶將相既而餌藥皆不効肩輿歸京師以五月某
日終于私¶第年五十三上聞之軫悼且問其嗣或奏曰
有子待用未¶冠乃授國子四門助教以某年某月某日
𦵏于某州某縣<md:KR4d0009_SBCK_028-20a>¶某鄉某里執友太原王某哭而銘其墓
公本諱愚字仲囘¶因夢先洗馬導從入其第呼公立階
下且命仰視曰老人¶星見矣公夢中如教見星明潤大
<pb:KR4d0009_WYG_028-29a>
若圖牒所載者再拜而¶寤私喜曰吉祥也以夀星出丙
入丁乃名丙字夢夀公年¶十七八始執筆為四六文字
甚有風彩故兵部侍郎王公¶祐以監察御史裏行宰大
名之屬邑先洗馬事魏王符公¶彦卿為要職每王公詣
府必厚為供帳館王于第且出公¶拜而以所業師焉王
公覧之歎異曰此子可教若進修不¶已當為聞人後變
格慕韓栁文頗近闑閾既冠丁父母喪¶哀毁成疾伏枕
者彌年家財鉅萬悉以散朋友親戚視之¶糞土如也産
<pb:KR4d0009_WYG_028-29b>
將竭而病亦愈遇日者于太行山中言公四<md:KR4d0009_SBCK_028-20b>¶十當成名
公信之因落魄于杯酒間又雅善音律音律者章程之¶
伎為時輩所推服嬉逰任俠者十五餘年上即位之嵗
一¶舉登進士第解褐大理評事通判大寜監監之所職
煑井¶為鹽先時主事者悉多逋負械繫不減百人公問
其故咸¶曰鹽之要在積薪于夏秋煑井于冬春則輯事
矣向者官¶給柴本錢主事者恣為私用薪既不登鹽將
安出公因取¶其質而給其價故薪聚如山迄公一政亡
<pb:KR4d0009_WYG_028-30a>
被責者受代之¶日人為之泣下是嵗上親征太原見于
行闕授太子右賛¶善大夫并冦平以公知遼州軍事有
偽署衙校劫盜于¶民者公械送朝廷時以舊染之俗務
從寛貸因赦其罪復¶補衙職公禮待之且約無再犯不
踰月劫盜如故公捕獲<md:KR4d0009_SBCK_028-21a>¶之皆磔裂而徇然後以聞有秘
書丞馬汝士者公進士同¶年也以本官知石州為政嚴
急軍民苦之且與監軍不協¶一夕于公署中剚刄在腹
而斃遂以自盡奏之公上疏理¶其事其畧曰倘明其負
<pb:KR4d0009_WYG_028-30b>
罪自裁屍宜更戮苟雪其非辜¶致斃魂亦無寃上覧之
駭異遽命按其事且召公還便殿¶與對上問公曰馬汝
士遇害爾知其人乎公曰人則臣不¶知言自盡則厚誣
也凡人罪非殊死未有棄其生者臣觀¶汝士所為畧無
私過盖盜憎民怨爾然汝士一夫之命不¶足挂聖慮但
秘書丞是陛下五品朝官今死既不明宿衛者¶亦不加
罪臣恐今後書生不能治邊郡上為沈思久之勉¶勞使
罷留監在京茶庫繼賜錢五十萬遇郊禋加著作郎<md:KR4d0009_SBCK_028-21b>¶太
<pb:KR4d0009_WYG_028-31a>
平興國八年拜右拾遺直史館賜銀章朱紱尋知許州¶
在許三年急吏緩民而已遷河東轉運使積粟餉軍邊
用¶稱足上籍田之嵗以恩例加尚書工部員外郎置史
職轉¶輸如故歸朝授户部郎中面賜金紫且詔知審官
院事上¶重四品官轉司農少卿未幾有大諫荆南之命
辭日賜錢¶千萬之任多病卧治而已公為人㢘直剛決
仁義忠信知¶止足不苟且與人交禮簡而情至故久而
彌篤凡妻之昆¶弟姊妹之壻接之甚謹雖竟月踰年語
<pb:KR4d0009_WYG_028-31b>
不及于私䙝人¶以此為難監茶庫時今少府少監雷有
終以殿中丞與公同¶事故真定王再入中書權貴徳望
燻灼天下朝臣得一¶見與語者自以為榮公朔望投刺
未嘗求見真定使人召<md:KR4d0009_SBCK_028-22a>¶公公未至使愛子羽林大將軍
承宗逹其意是時某以舉¶進士館于公家嘗勸公速徃
公乃修謝啟緘封訖復遷延數¶日某問其故公曰趙侍
中不樂雷氏衆所知矣今某與雷¶同職不告而去恐招
物議因白于雷雷果曰此無他欲使¶著作伺吾罪釁矣
<pb:KR4d0009_WYG_028-32a>
公乃焚其啟終不詣真定其不趨權勢¶也如此惜哉不
享上夀不登大用命矣夫公之¶世禄世功洎昭穆鄉里
詳洗馬誌中公即洗馬長子娶張¶氏封清河縣君子二
人助教長也次曰某女一人適進士¶楊雲卿銘曰¶
胡為乎有生去來兮靡恒吉夢惟星兮竟亦無徴浮生
一¶夢兮營營薨薨夢中之夢夫何憑嗚呼(丙父洗馬公/名令圖洛陽)<md:KR4d0009_SBCK_028-22b>¶(人/)¶
　　故侍御史累贈太子少師李公墓誌銘
<pb:KR4d0009_WYG_028-32b>
給事中判河南府兼留守司事李公將𦵏先少師走僕
求¶誌其墓行狀云公諱某字某趙郡人廣武君之後也
亳州¶團練使太清宮副使諱幹曽祖也泰陵令贈太子
少保諱¶豐祖也洺州團練判官贈太子少傅諱滔父也
公幼孤事¶母以孝聞有文行為鄉里所稱方將決科名
取貴仕邢帥¶薛懷讓知其名奏觀察支使公以迫于就
養不暇擇禄帥¶移左馮復授記室得五品服色丁母憂
䕶喪歸洛舉先少¶傅合𦵏焉制終得盩厔令秩滿歴邠
<pb:KR4d0009_WYG_028-33a>
州觀察鳯翔節度二¶判官尋為朝士推薦入拜殿中侍
御史掌梓州𣙜鹽院歸<md:KR4d0009_SBCK_028-23a>¶朝奉詔知舒州軍州事時太祖
問罪金陵彌年未下沿淮¶諸郡供億百端勤王之功舒
實為最公以悦使民民以樂輸¶未嘗鞭一人呵一吏而
餉饋之用集矣朝廷議其勤就加¶侍御史以太平興國
元年八月二十二日寢疾終于治所¶享年若干給事之
始登朝也贈某官入西掖又贈某官在¶中書超贈太子
少師夫人周氏故邢州節度判官琪之女¶也以孝謹事
<pb:KR4d0009_WYG_028-33b>
先姑以慈嚴訓諸子賢明之行宗族稱之始¶封汝南臨
潁二縣太君又進封汝南郡太夫人淳化四年¶閏十月
二十二日終于東京私第四子長曰沆給事是也¶次曰
贄著作佐郎次曰源太常寺奉禮郎次曰維官與贄¶同
三女長適武功蘇昌嗣麟遊縣令次適太原王永孚密<md:KR4d0009_SBCK_028-23b>¶州録事叅軍次適沛國朱貽孫皆良壻也以某年某月
某¶日祔𦵏於西京某縣某鄉某里從先塋禮也公自從
事至¶臺端率以寛簡為政所在民吏愛而思之儒學之
<pb:KR4d0009_WYG_028-34a>
外雅好¶易象老莊之書復能踐其言而行其道外累不
入中心晏¶如居官清不近名直不忤物得俸禄隨手而
盡未嘗有意¶于治生唯教誨諸子早夜無倦餘慶鬱積
給事當之用是¶為近臣參大政文章器度時稱巨賢而
立朝之士有識少¶師者必曰給事履行實得父風及罷
政事丁外艱而執喪¶食貧殆不能為禮上聞之歎異賻
贈有加維也文學亦如¶其兄自餘俱成令士三代贈典
皆從子貴積善之道豈誣¶也哉今以二品之禮𦵏少師
<pb:KR4d0009_WYG_028-34b>
之服斂不亦哀且榮乎初給<md:KR4d0009_SBCK_028-24a>¶事直館殿知制誥入内署
佐中樞而太夫人尚無恙朝請¶之暇兄弟舉觴為夀慈
顔既和綵服起舞盡懽而罷率以¶為常每至入宫夀寜
祝聖婦姑相望肩輿煌煌人臣及¶母之榮無以過此非
父嚴母慈兄良弟悌疇能若斯其盛¶歟銘曰¶
李氏之先　廣武稱賢　子孫綿綿　少師燕翼
位不充徳　餘慶¶鬱積　給事堂堂　邦家之光
庸詎可量　既贈其父　又封其母¶　積善之報
<pb:KR4d0009_WYG_028-35a>
孝子顯親　納石于墳　刻為斯文¶
　
　
　
　
　
　
　
<pb:KR4d0009_WYG_028-35b>
　
　
　
　
　
　
　
　小畜集巻二十八<md:KR4d0009_SBCK_028-24b>¶<md:KR4d0009_SBCK_029-1a>¶
<pb:KR4d0009_WYG_029-1a>
欽定四庫全書
　小畜集巻二十九¶　　　　宋　王禹偁　撰
　　碑誌¶
　　　故商
