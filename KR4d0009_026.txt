# -*- mode: mandoku-view; -*-
#+TITLE: 小畜集
#+DATE: 2015-09-11 08:40:50.475977
#+PROPERTY: ID KR4d0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0242-026小畜集-卷第二十六.
<pb:KR4d0009_SBCK_026-1a>¶
王黄州小畜集&KR0195;第二十六¶
　　擬試内制五題(凡四副)¶
　　　　　郷老獻賢能書賦¶
　　　　　宫漏出花遲詩¶
　　　　　雲州節度使加使相麻¶
　　　　　搜訪唐末已来忠臣子孫詔¶
　　　　　　正&KR0048;告老可太常少卿致仕制¶
　　　　　黄屋非尭心賦¶
　　　　　春晩緑野秀詩¶
　　　　　　放五坊鷹犬詔¶
　　　　　　批答䖏士陳&KR0366;乞還舊山¶
<pb:KR4d0009_SBCK_026-1b>¶
　　　　　　日月光天德賦¶
　　　　　　四時和爲玉燭詩¶
　　　　　　授節度使兼中書令西京&KR0335;守麻¶
　　　　　　除右拾遺諸王府記室叅軍¶
　　　　　　&KR0098;邉上節度使入覲批答¶
　　　　　　崆峒山問道賦¶
　　　　　　五老化流星詩¶
　　　　　　授節度使左金吾衛上將軍制¶
　　　　　　誡諸王詔¶
　　　　　　賜漢南國王生辰金銀器¶
　　　　　郷老獻能書賦(郷老之薦/登彼天府)¶
<pb:KR4d0009_SBCK_026-2a>¶
古者選于里舉于郷考德行而賓之以禮典賢能而獻之¶
于王是故郷老之薦不濫貢士之道有光豈不以敦至教¶
合要道察之于郷黨升之乎俊造合議于衆寡㝎謀于耉¶
老非賢不舉在百行之孔修唯善是從非一郷之皆好區¶
以别矣尊而寵之察道藝而斯茂表公共而滅私于以振¶
郷大夫之職于以行郷飲酒之儀厥時徹讌拜書以薦遂¶
使乎賢者能者靡至乎自媒自衒自才見舉固于我以何¶
求在&KR0022;必詢所欲人之知&KR0134;既而有禄斯膺有位斯豋嘉¶
黄髪之上獻匪𤣥纁之下徴拜而受所以知樂善尊老義¶
而舉所以見推賢譲能其進也若石之投水其類用也類¶
木之從䋲然後佞倖之風不起激勸之道自彼咸謂乎爾¶
<pb:KR4d0009_SBCK_026-2b>¶
公爾侯亦在乎我郷我里學&KR0278;則仕豈患人之弗知沒世¶
不稱唯曰士之深恥故得朝有多士野無遺賢以此取人¶
道合于邃古以此治世功侔乎上天乃郷舉里選之謂信¶
朝行夕斆者焉我國家茂育羣材躋攀太古任賢克舉二¶
八闡化自齊于三五小臣待詔向金門&KR0133;詣公車之府¶
　　　　宫漏出花遲詩¶
丹禁遲遲漏深宫灼灼花繁枝開正滿清韵出何賖静拂¶
紅英宻㣲穿翠葉斜依稀驚𪧐蝶冷落動晨鵶細逐香離¶
檻輕翻露滴沙&KR0133;當直仙署鈴索共交加¶
　　　　雲州節度使加使相麻¶
門下臨戎閫外伏金龯以專征定䇿幄中升玉堂而論道¶
<pb:KR4d0009_SBCK_026-3a>¶
眷惟重柄實在全才向匪得人固無虚授其有威稜&KR0077;敵¶
勇毅安邉式旌善戰之功别舉疇庸之典乃求吉日特舉¶
徽章具官某劒恥一人城長里禀氣而全鍾太白論兵而¶
自著金韜爰自作翰雲中威行塞外倬彼亷頗之勇略居¶
然魏尚之英風念劳而閣列丹青己圗奇表効節而門開¶
朱白屢奏邉功宜升調𪔂之資俾耀築臺之貴雖匃奴畏¶
憚已知域外之雷霆而黔首燋熬更作人間之霖雨詎云¶
&KR0278;異姑示甄酬於戯位極人臣荣兼將相勿期驕而伐善¶
宜盡瘁于匪躬永保崇髙何煩訓勵可依前件¶
　　　　搜訪唐末己來忠臣子孫詔¶
𠡠皇王之典道在賞延公侯之家義聞必復漢帝想二臣¶
<pb:KR4d0009_SBCK_026-3b>¶
之壠爰求近親元和念五代之孫詔還故宅朕祗膺駿命¶
景慕前王慮忠孝之臣僚有替陵之苗裔將行激&KR0134;宜示¶
甄収應唐末已来梁朝而下或直言于昏主&KR0108;不頋身或¶
立事于亂&KR0022;見危致命名姓雖存于青史子孫己混于白¶
丁流落閭閻湮沉門閱量器能之可用委長吏以上言庶¶
遵有後之文更勵為臣之節人或㒺冐國有刑章凡在守¶
臣副台深㫖¶
　　　　正&KR0048;告老可太常少卿致仕制¶
𠡠具官某卧錦為&KR0048;懸車告老特舉賢&KR0278;之典用旌知止¶
之心清資俾貳于奉常白首免嗟于&KR0048;署恩榮所及汝其¶
佩之可依前件¶
<pb:KR4d0009_SBCK_026-4a>¶
　　　　黄屋非堯心賦(黄屋車貴/非帝堯意)¶
惟彼陶唐憂民道光處黄屋之非貴慮黔黎之弗康&KR0111;彼¶
乘輿示一人之勤儉思乎稼穯見百姓之平章不然又安¶
&KR0014;禅位于大舜比崇于軒黄者哉豈不以天生蒸民樹之¶
司牧方誕敷于文德匪㽜心于華轂善行無迹我則期同¶
&KR0100;于萬方覆轍在前我則致可封于比屋盖以樂為御德¶
為車欲躋民于仁夀將納國于華胥苟兆民之困矣雖萬¶
乘以焉如&KR0104;勞于四海九州未臻富庶頋盻而鸞旗鳯盖¶
終𩔖蘧蒢有以見上德為心下民可畏唯惸獨以是念匪¶
崇髙&KR0006;自貴遂使轔轔之響莫逹于四聰慄慄之心常咨¶
于庶彚自然我躬以瘠我民以肥但慮一夫而&KR0357;惕焉知¶
<pb:KR4d0009_SBCK_026-4b>¶
四牡之騑騑足可使域中之御朽乘乾因兹而取則天下¶
之車轍馬迹由是而知非所以道冠百王功齊五帝焦勞¶
之德㒺怠濬哲之風靡替耕田鑿井固何有於萬民神智¶
天仁自流芳于百世今我后功邁伯禹心侔十堯處越蓆¶
而古風斯振設土堦而儉德弥昭御六馬以兢兢常思罪¶
已通八蠻而穆穆尚戒宣驕故得洪業弥芳𤣥穹䧏瑞念¶
蒼生而唯&KR0178;無告乘金輅而未嘗介意小臣待詔于公車¶
&KR0133;比伊𦒿之故事¶
　　　　春晩緑野秀詩¶
雨過川原上凝眸送晩春韶光銷欲盡野色望来新天末¶
迷藍嶂江湄亂麴塵垂&KR0045;難認影幽鷺莫藏身逺接天邉¶
<pb:KR4d0009_SBCK_026-5a>¶
幕晴和草展茵眀時四郊静凌亂踏青人¶
　　　　授六尚書節度使麻¶
門下國之喉舌尚書實緫于六曺王之爪牙連帥出叅于¶
十乘在昔唯求于藩屏我朝復藉于循良自非文武之全¶
才莫預&KR0022;家之慎選其有本由儒雅兼著韜鈐郤縠之禮¶
樂詩書義之府也仲尼之爼豆軍旅兼而有之宜分經國¶
之材各受殿&KR0022;之寄爰頒&KR0194;命式表殊恩具官某等或天¶
賦器能或時推謇諤&KR0045;歴盡試難之任周旋居求理之朝¶
騰&KR0750;而龍駕乾綱俱呈歩驟雍穆而鳯吹律本共洽和平¶
暫㽜調𪔂之恩先授豋壇之柄進賢冠而納言幘已峻朝¶
端仗黄龯而擁白旄更光儒道仍加食菜式重分茅於戯¶
<pb:KR4d0009_SBCK_026-5b>¶
名器不可以假人是予所慎富貴弗期而驕至在爾&KR0836;思¶
勉承出將之榮勿辱知臣之鍳徃踐厥位欽哉朂哉可依¶
前件¶
　　　　放五坊鷹犬詔¶
𠡠王者狩必以時除災害於&KR0058;庶射而豋爼表孝薦于祖¶
宗過此以還盡爲非禮朕祇膺大寳弗敢盤逰爰自國初¶
因其舊制五坊設畋獵之備四海貢鷹犬之儔雖則存而¶
勿論未如不作無益况又青骹黄耳耗民用以居多雨血¶
風毛匪朕心之所欲宜從式釋放式表&KR0104;勤應五坊鷹鶻¶
等並委本坊使即時放散所有狗犬人願収養爲警備者¶
亦聼仍𠡠天下今後不得更進鷹犬庶使𤼵狂之言遐遵¶
<pb:KR4d0009_SBCK_026-6a>¶
于老氏外荒之戒無愧于古書亦所以見朕惠及于飛走¶
也告布中外&KR0091;朕意焉¶
　　　批答處士陳&KR0366;乞還舊山表¶
所上表事具悉昔者帝堯臨于大寳許由&KR0091;之外臣雖居¶
萬乘之尊不屈匹夫之志想彼貞節朕常嘉焉卿不仕王¶
公多歴年歳雅有神仙之態蔚為高尚之人爰自近年屢¶
云請見雖玉堂金闕暫喜于来朝岫幌雲𨵿遽求于歸𨼆¶
可認不覊之行用全獨善之心披閱奏章良多嘉尚所請¶
冝依¶
　　　　日月光天賦德(陽景隂魄/光彼天德)¶
日月焜煌麗乎天&KR0006;秉陽既垂光于率土實耀德于穹蒼¶
<pb:KR4d0009_SBCK_026-6b>¶
配行健之功功深煦育叶無私之道道契皇王是何鑿混¶
沌之精挂羲舒之影循環分晝夜之度&KR0313;縮逓&KR0010;時之景¶
重輪重珥為當代之休祥行疾行遅是何人之馳騁但見¶
乎来徃天心舒陽𢡖隂浴咸池而杲杲逗斜漢以沉沉仰¶
之弥髙自可侔于聖德無幽不燭固取象于君臨藹藹晨¶
曦亭亭夜魄覆㿽雖隔于照燭圎盖實資于輝赫運行不¶
息四時于是乎成功遐邇具瞻九土以之而光宅&KR0026;其日¶
之始也升若木拂扶桑光天德&KR0006;臨八&KR0189;龍吐熖而氛霾¶
蕩盡烏騰晶而魑魅潜藏于以瑞呈五色于以眀列三光¶
月之始也出金天突瑶水光天德&KR0006;照千里兎奔而挂影¶
時揺蟾躍而露華輕委于以輾碧落而皎&KR0006;于以掩繁星¶
<pb:KR4d0009_SBCK_026-7a>¶
而嘒彼厥象昭然斯為得天附高眀而能乆蘓物彚以無¶
偏行中道而瞳曨幾彰聖代逐左旋而出沒暗送流年我¶
國家道契貞眀功齊剛克修五紀以叶用照萬&KR0022;而取則¶
夫如是叔寳之徒冝咏歌于帝德¶
　　　　四時和為玉燭詩¶
尭舜欽天日羲和正暦時銅渾列辰象玉燭照華夷真宰¶
潜能秉飛亷詎可吹祥光長赫矣佳&KR0197;得温其㘅處非龍¶
首燃来豈鳯脂皇眀方比盛鑑物自無私¶
　　　　授節度使兼中書令西京㽜守麻¶
門下周官重八柄之&KR0096;掌之者方為崇𩔰洛食啓二都之¶
地分之者必在勲賢其有族茂山西功高天下畫像早圗¶
<pb:KR4d0009_SBCK_026-7b>¶
于麟閣分茅&KR0071;擁于龍旌將酬征伐之劳冝委居㽜之地¶
具官某名標鐡劵勇&KR0197;翅人英雄而夜拜長星力扶興運¶
慷慨而自&KR0091;大將誓立殊功爰膺推轂之荣累荷殿&KR0022;之¶
寄開白門而効死已静邉烽按黒矟以&KR0045;威克申戎律加¶
以師貞之外理本尤精得士心而料敵無遺求民瘼而所¶
在稱理輯瑞而無違覲禮獻琛而頗見勤王尊周之大業¶
弥隆分陕之重&KR0096;斯委仍相加右相式重大臣於戯舜&KR0197;¶
納言周&KR0091;內史極爾人臣之位表予京邑之雄勉伸夹輔¶
之勞無忝崇高之命可依前件¶
　　　　除右拾遺諸王府記室叅軍¶
𠡠朕藩屏家&KR0022;封崇子弟凡于王府必擇時才以爾具官¶
<pb:KR4d0009_SBCK_026-8a>¶
某文行素高才識兼茂俾爲記室仍列諌垣庶令謇謇之¶
臣體我親親之㫖曵&KR0322;載茟爾其勉之可依前件¶
　　　　&KR0098;邉上節度使入覲批答¶
𠡠某所上表事具悉卿心懸就日役在防秋屢拜封章堅¶
求朝謁載叙雲龍之㑹請離雞鹿之関况聞刁斗無聲烽¶
煙罷警足可别雲中之巨鎮歸日下之長安慰予鷰頷之¶
思遂爾雁門之懇覧奏嘉尚𠕅三不&KR0111;所請冝依¶
　　　　崆峒山問道賦(黄帝之道/天下清净)¶
愚嘗歴覧皇王嘉崆峒之所請見軒轅之道光咨有德之¶
人所謂乎不耻下問求無爲之理寕辤乎陟彼高崗故得¶
化臻于冲寂功格于𤣥黄者也原其雲紀設官弦弧立制¶
<pb:KR4d0009_SBCK_026-8b>¶
&KR0214;尤脩伏以聼命風后周旋而佐帝尚慮其至化未敷群¶
生未濟乃訪道于名山欲坐&KR0111;于浮世既而金根玉輅鳯¶
盖鸞旗萬乘以之順動千官以之恱隨謁帝者之師吾將¶
學矣庶聖人之道可得聞之于是陳稽首之儀揖龎眉之¶
老方初筮以則告俄一言而悟道何思何慮靡煩手以乘¶
乾不識不知自垂衣于大寳䘮天下于忽焉得環中于自¶
然旣絶聖以棄智但牧民而御天姑射神山只在廟堂之¶
上華胥舊國不離樽爼之前徒&KR0026;其御彼六龍齊乎一馬¶
尚恭黙之至道闡希夷之大化國風穆若克清夀域之中¶
物態熈然盡到春臺之下故得黜彼聰眀端居穆清㒺象¶
之珠有耀出虚之樂無聲豈比夫舜舉八元方為求理堯¶
<pb:KR4d0009_SBCK_026-9a>¶
咨四子而後化成者哉我國家尚黄老之虚無削申啇之¶
法令坐黄屋以無事降𤣥纁而外聘有以見萬國之風咸¶
歸乎清浄¶
　　　　五老化流星詩¶
五老知符命皤然共効靈逰河方告瑞入昴忽為星接武¶
傳歌詠翻身上杳&KR0115;来同聚井數去作種榆形鶴髪光難¶
認龍圗兆可𦗟至今依列𪧐高印逺天青¶
　　　　授節度使左金吾衛上將軍制¶
門下王者建侯行師取諸易𧰼體國經野法彼天文外則¶
藩垣有仗龯之&KR0096;内則羽衛重執金之柄向非勲舊㒺與¶
僉諧其有盡節皇家䇿功清廟陟師壇而且乆提禁旅以¶
<pb:KR4d0009_SBCK_026-9b>¶
攸宜亦既得人乃頒成命具官某將門襲&KR0159;武曲儲精曺¶
景宗箭𤼵餓鴟百里嵩世&KR0091;連虎當年誓志一萬户之侯¶
封絶塞立功五十營之兵事考勲庸而進律分茅土以殿¶
&KR0022;克彰作翰之劳靡怠獻琛之禮一昨傾心𧰼魏&KR0274;職京¶
師載成魚水之&KR0794;宜授𤓰牙之任爾其戒𫿞黄道警肅紫¶
垣致高枕于宸居是予繄賴法鈎陳于環衛在汝恪恭於¶
獻戯以上將之雄兼仕宦之重世祖微時而徤羡趙才沒¶
世以垂名勉&KR0071;前賢勿替休命可依前件¶
　　　　誡諸王詔¶
𠡠朕聞五帝官天下而禪譲于賢三王家天下而封樹其¶
子德已薄矣可不慎乎爾等生帝王之家承祖宗之慶各¶
<pb:KR4d0009_SBCK_026-10a>¶
踐王位且無軍功不知稼穡之艱難但受崇高之冨貴宜¶
循禮法勿紊典彛凢爾所為必思有益朝謁之暇友悌為¶
娱以德以年雍雍穆穆汝或不子予敢獨親勉行忠孝之¶
風勿貽家國之念佩服丕訓無或忽諸¶
　　　　賜漢南國王生辰金銀器鞍馬詔¶
𠡠漢南國王星辰垂&KR0159;&KR0022;國有光咎陶感雲虎之祥克符¶
帝舜仲甫䧏嶽神之質爰佐姬周誕靈既在于兹晨錫命¶
宜遵于異數盖松栢後凋之筭表君臣道合之恩與國同¶
休予所&KR0133;也可賜卿金銀器物鞍馬等具如别錄¶
王黄州小畜集&KR0195;第二十六¶
<pb:KR4d0009_SBCK_026-10b>¶
