# -*- mode: mandoku-view -*-
#+TITLE: 小畜集
#+DATE: 2015-09-23 10:19:12
#+PROPERTY: JUAN 18

¶
　　　上太保侍中書¶
　　　薦丁謂與薛太保書¶
　　　上許殿丞論𣙜酒書¶
　　　與馮伉書¶
　　　與李宗諤書
<pb:KR4d0009_WYG_018-1b>
　　　答黄宗旦書
　　¶　答張知白書¶
　　　答鄭裒書¶
　　　答張扶書<md:KR4d0009_SBCK_018-1b>¶　　　答晁禮丞書¶
　　　上史館吕相公書¶
　　　答丁謂書¶
　　上太保侍中書
<pb:KR4d0009_WYG_018-2a>
右正言直史館王某謹裁書再拜有言於太保侍中
黄閣¶之下某聞古者天子有諍臣七人雖無道不失
其天下後¶代帝王因而設諫官闢諫垣盖所以順考
古道而樂聞己¶過也舊制諫議大夫五品補闕七品
拾遺八品皆卑其秩¶而薄其俸使無所顧惜而盡其
謇諤也¶國家又以諫官因循緘黙為事故詔改司諫
正言之號循<md:KR4d0009_SBCK_018-2a>¶其名而求其實也非才識兼茂明於政
體者豈宜居其位¶乎某亦何人輒玷是命待罪三館
<pb:KR4d0009_WYG_018-2b>
於今一年居則禄養庭¶闈出榮奉朝請上無益於
國而下有蠧於民乃名教中¶罪人耳但以聖君賢相
共成大化羣材品物茂育長養而¶不有功力故假此
而偷安矣昨奉¶御札以邊事未寧許百官各上封事
為諫官者得不内愧¶於心乎某因詣上閤陳所見十
其五事言外任其人其¶五事言内修其徳且引漢
文帝時事迹以為比類所恨不¶知兵事不遊邊土則
外任其人之事皆臆説也適足資帷¶幄之戲笑矣且
<pb:KR4d0009_WYG_018-3a>
念少苦寒賤又嘗為州縣官人間利病亦¶粗知之則
内修其徳之説皆實事也用之則朝行而夕効<md:KR4d0009_SBCK_018-2b>¶矣然
某道孤勢危辭理直切心甚懼焉非大丞相論思之¶
際救援開釋之以來天下言路則斥而逐之猶九牛
之一¶毛也敢露腹以乞嗟憫某惶恐再拜¶
　　薦丁謂與薛太保書¶
三月一日左司諫知制誥王某謹致書於淮海薛侯閣
下¶先民有言曰貴視其所舉貧視其所取今天¶下貴而
<pb:KR4d0009_WYG_018-3b>
舉人者有大丞相在此不復議直以取與之道干¶於閣
下非為已也將為人也非止為人也又將為道也唯¶閣
下詳擇焉有進士丁謂者今之巨儒也其道師於六經¶
汎於羣史而斥乎諸子其文類韓栁其詩類杜甫其性
孤¶特其行介潔亦三賢之儔也先君嘗為涇原從事幼
而侍<md:KR4d0009_SBCK_018-3a>¶行故㕘政竇公撫頂歎異以女妻之偉乎竇公能
知人也¶如是去年冬攜文百篇逰輦轂下兩制司言之
臣覽之振¶駭僉謂今之舉人未有出乎其右者僕與之
<pb:KR4d0009_WYG_018-4a>
逰甚熟問其居¶則曰家潁川問其業則曰衣食之具僅
以給妻子斯亦¶聖朝之遺賢吾道之深恥也且念世之
服儒冠而得禄者¶位至尚書則月俸五萬而給長幼者
三分有二其下者從可¶知矣又焉能哀王孫而知國士
乎至於分茅土為公侯者¶僕又希識其面矣惟閣下以
名相之子得大將軍官而能¶市義禮賢讀書好古知丁
謂者非侯而誰是以裁書薦才¶不逺千里至止之日幸
解榻焉勿使郭代公于襄陽輩獨¶稱義於前代也某白<md:KR4d0009_SBCK_018-3b>¶
<pb:KR4d0009_WYG_018-4b>
　　上許殿丞論𣙜酒書¶
殿丞閣下某聞可言而不可行君子不言也可行而不
可¶言君子不行也今之所貢皆可言之事有可行之利
故不¶謀名位之相縣不虞樞機之見辱也望閣下留意
焉某自¶前嵗策名起家作吏於成武無功無過偶厯一
考而國家¶有長洲之命越江而來涖事亦未浹旬亦嘗
聚簿書以閲¶之則見長洲之民著版圖分地利者止七
八千家嵗出租¶錢餘一萬七千緡秋輸賦米復不下十
<pb:KR4d0009_WYG_018-5a>
萬石重以鹽法通¶商又有加焉某以為賦輿之重出蘇
臺五邑之右是閣下¶舊治之地不待一小吏言而後知
也今又聞¶朝廷以浙江𣙜酤於民不便比嵗多犯禁者
是用擇能臣<md:KR4d0009_SBCK_018-4a>¶以釐革之是行也閣下知天子不為利也
為措刑而愛人¶也某竊聴輿言以為閣下將取一郡𣙜
酒之數分於編户¶然後聴自釀而沽諸是亦割赤子之
肉飫倖民之腹也¶某實惑焉且錢氏據十三郡垂百餘
年以琛賮為名而肆¶煩苛之政邀勤王之譽而殘民自
<pb:KR4d0009_WYG_018-5b>
奉也久矣屬中原多事¶稔小利而忘大義故弔伐之不
行也洎聖人有作錢氏不¶得已而納其土焉均定已來
無名之租息比諸江北其弊¶猶多今若又以𣙜酒之數
益編戶之賦何異負重致逺者¶未有息肩之地而更加
石焉何以堪之諒閣下必不為爾況¶閣下居士大夫之
位讀古聖人之書赫乎大名輝映朝¶右自當以興利除
害為已任又非小吏之所及也然屋漏<md:KR4d0009_SBCK_018-4b>¶在上知之者在
下閣下試思之使江東之地百萬家以至¶子孫受閣下
<pb:KR4d0009_WYG_018-6a>
之賜者在此時矣某縣吏也舉字人之職以¶貢説是非
得失固不自知惟閣下寛而勿罪¶
　　與馮伉書¶
某讀唐史見陸忠州之在相位也擯斥李吉甫不容於
朝¶及贄有南賔之貶而吉甫方為刺史贄之門人故吏
亦皆¶危之洎到貶所而吉甫待之頗厚有庶寮見宰相
禮又賛¶皇公之秉鈞也排逐牛僧孺有循州之責及徳
裕南遷竒¶章公量移在汝賛皇路由此郡而僧孺接之
<pb:KR4d0009_WYG_018-6b>
情禮甚至為¶道南方風土之冝殊不以向之嫌隙為意
賢哉二君子之¶操心也如是豈古之所謂以徳報怨者
邪某向以紫㣲郎<md:KR4d0009_SBCK_018-5a>¶兼廷尉事亦嘗議閣下之過今有商
於之命而親友間¶往往相唁誠以閣下通理是郡也某
則獨以為不然且夫¶以怨報怨皆私事也故雖睚眦必
報矣今某於閣下議刑¶公事也擢第同年也閣下豈以
為怨乎雖某之名位才業¶望忠州賛皇也逺矣而閣下
讀書為文立身行事豈不如¶吉甫僧孺之為人乎望閣
<pb:KR4d0009_WYG_018-7a>
下觀古人之行敦同年之契窮¶愁之中少假氣燄則遷
客之幸也某頓首¶
　　與李宗諤書¶
月日商州副使王某謹遣家僕致書於學士足下日者
痛¶僕自京師來辱惠手翰敦勉過厚幸甚幸甚因竊自
念某寒士¶也足下相門也某在罪譴之中足下處嫌疑
之地不當如<md:KR4d0009_SBCK_018-5b>¶是之至也某自束髮以來與人逰且多矣
能不以炎凉為¶去就者雖貧賤之交固亦鮮得况貴胄
<pb:KR4d0009_WYG_018-7b>
乎豈某之末學小¶道能動足下之心邪將足下之秉仁
執義不以某為累耶¶若兩不然者何其愛我之深也因
恃知已輒復云云唯足¶下始終留意焉某讀唐史見元
和中劉禹錫擬刺播州播¶非人所處而夢得有母時栁
宗元同制貶栁州固欲以¶栁易播㑹宰臣裴度亦為啓
奏其事憲宗遂移善地書諸¶信史以為美談至今君子
伏裴栁之義而嘉章武之仁也¶區區之懐實望於此然
其待罪來斯未及滿歲固宜慎言¶動而俟恩宥也今又
<pb:KR4d0009_WYG_018-8a>
妄動者誠以家君七十有五齒髮甚¶衰生身以來未嘗
暫去鄉里頃年前某為長洲縣令侍親<md:KR4d0009_SBCK_018-6a>¶而行姑蘇名邦
號為繁富魚酒甚美俸祿甚優是時親年¶方踰耳順子
孫婦女聚在眼前尚念丘園忽忽不樂況今¶年愈衰家愈
逺當非肉不飽之際旅食於商山中其為情¶況不待具
言而可知也脱不幸疾恙則地無醫藥何以慰¶人子之
心乎又父母之情惜其幼子家弟少失母愛敘婚¶甚晩
前年某忝職閣下始能為娶一婦今年聞有孫矣而¶家
<pb:KR4d0009_WYG_018-8b>
尊未及見此所以當食興歎永夕不寐悲咤而不能解¶
者為是也前時家弟自荆南乞丐以來數日而去臨岐
聚¶泣聞者淚下況昆仲三院妻女九人亡者未祔𦵏生
者待¶婚嫁散於彼者餬口於人繫於此者絶俸於官其
為窮人¶亦無伍也某嘗自計之一歲則僕馬去矣冄歲
則囊槖竭<md:KR4d0009_SBCK_018-6b>¶矣茍至是而量移其能行乎牽復果能起乎
静思熟慮未¶免一訴然前事之非不敢較辨直以窮苦
聞於帝閽所望¶者移近鄉園少得俸入樂偏親聚窮族
<pb:KR4d0009_WYG_018-9a>
而已斯亦自便其¶事未知上果從乎訴而不得則無所
望也黙而不訴則有¶所恨也今已瀝懇拜章附遞入奏
惟足下極力振拔之某¶冄拜¶
　　答黄宗旦書(二首/)¶
秀才足下走僕枉書惠顧遷客幸甚幸甚且觀來書之
㫖¶似求知於某者何其誤也又以某嘗仕於朝與進士
孫何¶丁謂交二子皆得高第某能知人矣復引人不易
知知¶人則哲之義非知言也夫知人之道惟帝時難敢
<pb:KR4d0009_WYG_018-9b>
輕議哉<md:KR4d0009_SBCK_018-7a>¶某向之知二子之文業文者知之非某特知之
也是二子¶取高第者命也某何力之有焉今足下之文
二子之文也¶天下將知之矣豈止某之一人哉必曰立
朝廷司文翰者¶能以心之公私輕重於後進間則非某
之所聞也杜紫㣲¶曰古之聖賢業大事鉅道行則不肖
懼道不行則不肖喜¶故有不公今進士者業㣲事細如
其成名不肖未有所喜¶懼何不公邪足下誠能知求名
者文也成名者命也又何¶求乎某之知邪又何後乎二
<pb:KR4d0009_WYG_018-10a>
子之名邪某白¶
　　又¶
某白秀才黄生足下淳化初某自西掖貶官商洛生走
僕¶齎書且引孫何丁謂之事求知於我後一年某徴拜
右正<md:KR4d0009_SBCK_018-7b>¶言直昭文舘改禮部員外郎知制誥召入翰林充
學士留¶閣下者二年生未嘗及吾門洎某黜守滁上生
復辱書恵¶文以尋前好是生不以位之高下専以道求
於我也甚善¶甚善觀生之文辭理雅正讀之㤀倦若與
<pb:KR4d0009_WYG_018-10b>
故舎人論春秋¶書述數千年事迹議數十家得失剖析
明白若抵諸掌雖¶古作者無以過此又顔子好學論援
經而證事義盡而語¶簡使薛邕生而自為之未必至是
生道日益而文日新也¶某前書所謂生之文二子之文
也天下人將知之不誣矣¶然而謀道者貴乎有益求知
者貴乎盡心生之於我也厚¶矣我之於生也其有隠乎
何者某讀生正漢臣策對一章¶文義誠為高古其間責
晁錯不言王道謂漢文㡬於王矣<md:KR4d0009_SBCK_018-8a>¶以史傳較之責錯太
<pb:KR4d0009_WYG_018-11a>
重褒文稍過耳語曰擬人必於其倫¶又曰人之有過各
於其黨觀過斯知仁矣說者曰小人不¶能行君子之行
非小人之過也夫行王道者禹湯文武周¶公而已漢文
何主哉言王道者孔子孟軻荀卿揚雄而已¶晁錯何人
也故子長稱錯學申商刑名峭直刻深者也是¶以錯之
對策不根古道直指時事而亦有譏焉其對國之¶大體
引五帝者葢言漢文不能行帝道也對人情之終始¶引
三王者葢言漢文不能行王道也對直言極諫引五伯
<pb:KR4d0009_WYG_018-11b>
者葢言漢文止正師納諫如五伯焉志在削諸侯尊天
子¶亦霸臣之傑者也又其殺身奉國有足多者於王道
則逺¶矣故曰責錯太重者為是也夫西漢諸帝孝文最
賢節儉<md:KR4d0009_SBCK_018-8b>¶愛人誠得之矣㡬乎王道則恐未能孟子稱仁
政必自經¶界始而漢廢古井田用秦阡陌是本已去矣
禹㑹塗山玉¶帛萬國一防風後至而殺之不赦周公於
三叔親可知也¶流言一作伐而滅之吳王稱疾不朝文
帝賜之几杖養成¶大惡流患子孫行王道者果若是乎
<pb:KR4d0009_WYG_018-12a>
至於嬖鄧通為弄臣¶放賈生為王傅惑辛垣平之祅而
黷祀五帝忿馮唐之諫¶而曰獨亡閒處邪失徳盈編不
可悉數故曰褒文稍過者¶為是也雖然生以大儒之行
専取王道亦無累於文也某¶以朋友切磋之道待生而
有是説也生以為何如某頓首¶
　　答張知白書¶
某白校書先輩足下辱示籍田賦汙樽銘律賦歌行凡
五<md:KR4d0009_SBCK_018-9a>¶章且以書至似有所質於僕者何過聴自損之若是
<pb:KR4d0009_WYG_018-12b>
邪豈¶所謂敏而好學不恥下問者乎僕雖不敏得不為
足下少¶陳梗槩以叶大易同聲之義哉夫賦之作本乎
詩者也自¶兩漢以來文士若相如揚雄班固輩皆為之
葢六義之一¶也洎隋唐始以詩賦取進士而賦之名變
而為律則與古¶戾矣然拘攣聲病以難後學至使鴻藻
碩儒有不能下筆¶者雖丈夫不為亦仕進之羽翼不可
無也銘之義本乎鐘¶鼎孔悝之家廟詳矣謌又雜詩之
倫也故書曰詩言志謌¶咏言又詩序云嗟嘆之不足則
<pb:KR4d0009_WYG_018-13a>
咏謌之此其始也吁哉後¶人流蕩忘反葢其得也薦宗
廟播管絃其失也語淫奔事¶詭怪而已凡是數者足下
盡知之矣僕又申明之者欲足<md:KR4d0009_SBCK_018-9b>¶下深識之也僕嘗𨽻東
觀直綸閣者數年矣天下舉公以¶文相售固亦衆焉如
足下之文實亦鮮得況可畏之年日¶新之業僕安敢測
其涯涘乎來書勤拳聊以此報某白¶
　　答鄭褒書¶
某白鄭生秀才足下前年八月僕自長洲令徴拜右正
<pb:KR4d0009_WYG_018-13b>
言¶直史館既滿嵗遷左司諫知制誥天下舉人日以文
凑吾¶門其中傑出羣萃者得富春孫何濟陽丁謂而已
吾嘗以¶其文誇天子宰執公卿間有業荒而行悖者既
疾孫何丁¶謂之才又忿吾之無曲譽也聚而造謗焉以
吾平居議論¶嘗道浮圖之蠧人者乃代為吾沙汰釋氏
疏盛于髠褐之¶徒又云孫何論著以無佛京城鉅僧側
目尤甚未幾吾坐<md:KR4d0009_SBCK_018-10a>¶朝事貶官商洛謗者得志喉加響而
舌益滑也明年孫丁俱¶取高第又明年吾被召赴闕而
<pb:KR4d0009_WYG_018-14a>
謗燄稍衰今春吾自西掖¶召拜翰林學士天子寵遇任
委過於往時而僧之不樂吾¶者復以前事啅吠吾以為
無能為也在内庭果百日而¶罷然遷秩臨民恩也去近
侍治小郡罪也將理裝之官有¶進士林介者食於吾家
七年矣私謂吾曰今兹詔罷貢舉¶而足下出郡進士皆
欲疾走滁上以文求知吾謂介曰為¶吾謝諸公慎勿來
滁上吾不復議進士之臧否以賈謗矣¶今攜文而來者
吾悉曰韓栁也䞇賦而來者悉曰裴李也¶齎詩而來者
<pb:KR4d0009_WYG_018-14b>
悉曰陳杜也復加禮焉謗則彌矣區區者皆¶是何其韓
柳裴李陳杜之多也且吾學聖人之道受明主<md:KR4d0009_SBCK_018-10b>¶之知三
掌制誥一入翰林以文章負天下之望何其多可¶易與
胷中混混乎無分别之若是邪不如絶之可也介亦¶以
為然既登舟中夕思之心又甚悔夫士君子立身行道¶
是是而非非造次顛沛不易其心吾以一失職而不交
賢¶士斯自棄也下車以來有進士皆接焉數日前得生
書讀¶之因自賀曰向如前謀則失鄭矣洎與生語見生
<pb:KR4d0009_WYG_018-15a>
言訥而¶貌莊氣和而心謹吾益自喜於得生也退而閲
其文句辭¶甚簡理甚正雖數千百言無一字冗長真得
古人述作之¶旨耳㑹吾瘍生頥頷中心無憀未遑與生
欵生復貽書詆¶吾覽其言可謂直而不肆者也且出孫
氏昆仲在陜郊時¶送生二序孫之為人剛果公正未嘗
輕許可人序生之文<md:KR4d0009_SBCK_018-11a>¶情至而義切非生不能致其然也
是生之道與孫丁同而¶命未偶矣吾又欲生謁滁之僚
屬生固拒吾曰某數千里¶來所求見者執事耳詣他人
<pb:KR4d0009_WYG_018-15b>
非本志也又問生之抵滁舟¶邪乗邪生曰徒步而至豈
非不隕穫於貧賤者歟又非謀¶道不謀食者歟以生之
文高行修之如此而患無所立吾¶不信矣生宜愛其身
而有待也生之書首引孫丁之事故吾¶述其始末文不
覺繁生持吾文而往道如孫丁者示之可¶也茍非其人
不獨厚吾之謗也又將窒生之進也生志之¶七月十三
日尚書工部郎中典滁陽郡王某頓首¶
　　答張扶書
<pb:KR4d0009_WYG_018-16a>
秀才張生足下僕之登第也與子之兄為同恩生故僕
兄<md:KR4d0009_SBCK_018-11b>¶事子之兄父事子之父子之於僕亦弟也子又攜文
致書¶問道於我雖他人宜有答也況子之於我哉然僕
頃嘗為¶長洲令因病起抄書得目疾不喜視書書不讀
數年矣雖¶强之少頃必息其目不數日不能竟一巻用
是見僕道益¶荒而文益衰也又四年之中再為謫吏頓
挫摧辱殆無生¶意以私家衣食之累未即引去黾勉於
簿書間以度朝夕¶尚有意講道而評文乎為子力讀十
<pb:KR4d0009_WYG_018-16b>
數章茫然難得其句¶昧然難見其義可謂好大而不同
俗矣夫文傳道而明心¶也古聖人不得已而為之也且
人能一乎心至乎道修身¶則無咎事君則有立及其無
位也懼乎心之所有不得明¶乎外道之所畜不得傳乎
後於是乎有言焉又懼乎言之<md:KR4d0009_SBCK_018-12a>¶易泯也於是乎有文焉
信哉不得已而為之也既不得已¶而為之又欲乎句之
難道邪又欲乎義之難曉邪必不然¶矣請以六經明之
詩三百篇皆儷其句諧其音可以播管¶絃薦宗廟子之
<pb:KR4d0009_WYG_018-17a>
所熟也書者上古之書二帝三王之世之¶文也言古文
者無出於此則曰惠迪吉從逆凶又曰徳日¶新萬邦惟
懐志自滿九族乃離在禮儒行者夫子之文也¶則曰衣
冠中動作慎大讓如慢小讓如偽云云者在樂則¶曰鼓
無當於五聲五聲不得不和水無當於五色五色不¶得
不彰在春秋則全以屬辭比事為敎不可備引焉在易¶
則曰乾道成男坤道成女日月運行一寒一暑夫豈句
之¶難道邪夫豈義之難曉邪今為文而捨六經又何法
<pb:KR4d0009_WYG_018-17b>
焉若<md:KR4d0009_SBCK_018-12b>¶苐取其書之所謂弔由靈易之所謂朋合簮者橅
其語而¶謂之古亦文之弊也近世為古文之主者韓吏
部而已吾¶觀吏部之文未始句之難道也未始義之難
曉也其間稱¶樊宗師之文必出於已不襲蹈前人一言
一句又稱薛逢¶為文以不同俗為主然樊薛之文不行
於世吏部之文與¶六籍共盡此葢吏部誨人不倦進二
子以勸學者故吏部¶曰吾不師今不師古不師難不師
易不師多不師少惟師¶是爾今子年少志専雅識古道
<pb:KR4d0009_WYG_018-18a>
又其文不背經旨甚可嘉¶也姑能逺師六經近師吏部
使句之易道義之易曉又輔¶之以學助之以氣吾將見
子以文顯於時也某頓首¶
　　又<md:KR4d0009_SBCK_018-13a>¶秀才張生足下僕之前書欲生之文句易道義易曉逺
則¶六經韓文以為證生繼為書啓謂揚雄以文比天地
而下¶云云者甚乎哉子之篤於道而好於古者也僕為
子條辨¶之庻知僕之用心也子之所謂揚雄以文比天
<pb:KR4d0009_WYG_018-18b>
地不當使人¶易度易測者僕以為雄自大之辭也非格
言也不可取而¶為法矣夫天地易簡者也測天者知剛
健不息而行四時¶測地者知含𢎞光大而生萬物天地
異矣何難測度哉若¶較其尋尺廣袤而後謂之盡則天
地一器也安得言其廣¶大乎且雄之太𤣥凖易也易之
道聖人演之賢人注之列¶於六經懸為學科其義甚明
而可曉也雄之太𤣥既不用¶於當時又不行於後代謂
雄死已來世無文王周孔則信然<md:KR4d0009_SBCK_018-13b>¶矣謂雄之文過於伏
<pb:KR4d0009_WYG_018-19a>
羲吾不信也僕謂雄之太𤣥乃空文¶爾今子欲舉進士
而以文比太𤣥僕未之聞也子又謂六經¶之文語艱而
義奥者十二三易道而易曉者十七八其艱奥¶者非故
為之語當然矣今子之文則不然凡三十篇語皆迂¶而
艱也義皆昧而奥也豈子之文也過於六籍邪若猶未
也¶子其擇焉子謂韓吏部曰僕之為文意中以為好者
人必¶以為惡焉或時應事作俗下文字下筆令人慙及
示人人即以為¶好者此葢唐初之文有六朝淫風有四
<pb:KR4d0009_WYG_018-19b>
子豔格至貞元元和¶間吏部首唱古道人未之從故吏
部意中自是而人能是¶之者百不一二下筆自慙而人
是之者十有八九故吏部有¶是嘆也今吏部自是者著
之於集矣自慙者棄之無遺矣<md:KR4d0009_SBCK_018-14a>¶僕獨意祭裴少卿文在
焉其略云儋石之儲常空於私室¶方丈之食毎盛於賔
筵此必吏部自慙而當時人好之者¶也今之世亦然也
子著書立言師吏部之集可矣應事作俗¶取祭裴文可
矣夫何惑焉又謂漢朝人莫不能文獨司馬¶相如劉向
<pb:KR4d0009_WYG_018-20a>
揚雄為最是謂功用深其文名逺者數子之¶文班固取
之列於漢書若相如上林賦喻蜀封禪文劉向¶諫山陵
揚雄議邊事皆子之所見也曷嘗語艱而義奥乎¶謂功
用深者取其理之當爾非語迂義暗而謂之功用也¶生
其志之向有江翊黄者自謂好古僕見文義尚淺故¶答
之曰脩之不已則為聞人今子希慕高逺欲専以絶俗¶
為主故僕欲於子之文句易道義易曉也孔子曰由也
兼人<md:KR4d0009_SBCK_018-14b>¶故退之求也不及故進之亦僕之志也某頓首
<pb:KR4d0009_WYG_018-20b>
　　答晁禮丞書¶
禮丞晁君足下某始識足下時年未冠身未婚逮今四
十¶有四娶妻生子長子復納婦矣足下䇿名十八載官
未出¶奉常丞青衫白髮司闗市之稅某擢第後足下一
年為尚¶書起曹郎典大邦被金紫其間又再為制誥舎
人一為翰¶林學士以某之所得較足下之所屈用時態
觀之某不為¶不多然道不行則一也某褊狷剛直為衆
所知雖强損之¶未能盡去夫今之領藩服當衝要者必
<pb:KR4d0009_WYG_018-21a>
先豐厨傳以㗖人¶口勤迎勞以悦人心無是二者雖龔
黄無善譽矣某皆不¶能也唯官謗是待又眼病虚花不
欲久視髭蒼髮白老相<md:KR4d0009_SBCK_018-15a>¶見逼終日閲縲囚呵胥吏於刑
名錢穀重輕欺詐間用機¶械以决勝負其於文學無一
㸃墨落紙豈吾道之所欲也¶今得足下書暨東陽西楚
文賦二編覽之無斁乃知足下¶屈於官而大伸於道者
也某缺於道而㣲得於官者也江¶都彭門亭里連袤長
淮芳草與春色俱緑把袂未期秉筆¶無賴强食自愛以
<pb:KR4d0009_WYG_018-21b>
俟大來不宣某冄拜¶
　　上史館吕相公書¶
月日右正言直史館王某謹齋戒拜書有言於相公執
事¶某累日前以久不修謁求見相府相公以某館中諸
生召¶坐與語某竊不自料遂以書日厯為請相公因及
史氏廢¶墜闕人編修且因國子博士李覺屬以修撰二
朝政事某<md:KR4d0009_SBCK_018-15b>¶雖對以梗槩曽未畢辭退食徬徨不自寜處
何哉古者守¶道不如守官故以弓招虞人而不進者不
<pb:KR4d0009_WYG_018-22a>
見皮冠之故也¶某雖不才忝在史職至於記簡牘之事
定褒貶之文不為¶僣也李覺位列國庠當教胄子以詩
書禮樂講誦誨誘而¶已又安得授之史筆哉今館中之
士先進者有若銓部員¶外郎安徳裕左司諫兼直祕閣
宋泌皆砥礪名節老於文¶學俾之修撰輿論歸焉其於
後進十數輩不敢自&KR0247;慮有¶朋黨之刺也在相公熟㕘
之相公且曰史筆之難有三焉¶才也學也識也相公豈
以館閣諸生才學識見皆不及覺¶邪則捨此而取彼可
<pb:KR4d0009_WYG_018-22b>
矣若猶未也相公又何如哉況朝行¶混雜也久矣唯三
館兩制非文士不居一旦又輕之益掃<md:KR4d0009_SBCK_018-17a>¶地矣必相公盡
至公塞浮議莫若徧召直館與覺聚而庭試以考之則
是非較然矣若因而授之取笑千古之下則某恥之相
公亦恥之矧相公監修國史得不留意乎干犯廊廟躬
俟譴責某惶懼頓首
　　答丁謂書
學士謂之足下間者遞中書至且與詩俱書之所指皆
<pb:KR4d0009_WYG_018-23a>
中吾病非謂之愛我不能至是之切也語曰丘也幸茍
有過人必知之傳曰過而能改善莫大焉易曰不逺復
无祗悔此皆古聖賢之旨吾將踐而行焉然書之所謂
為善無近名名者公器不可多得云名者吾亦有答焉
夫名之於人亟且大者也葢修之於身則為名節行之
於世則為名敎名廢則敎㡬乎息矣且名惡可近邪惡
可得邪茍無其實¶雖欲近之逺矣雖欲得之失矣是以
仲尼修春秋以名為¶主故曰求名而亡欲葢而彰彼齊
<pb:KR4d0009_WYG_018-23b>
豹者欲得不畏强禦之¶名而聖人不與三叛人者欲葢
其惡名而聖人固書之甚¶哉仲尼之於名之急也今謂
之第一進士得一中允而欲¶與世浮沈自墮於名節竊
為謂之不取也又謂吾之去職¶由高亢剛直者夫剛直
之名吾誠有之葢嫉惡過當而賢¶不肖太分亦天性然
也而又齒少氣鋭勇於立事今四十¶有三矣五年之中
再被斥棄頭白眼昏老態且具向之剛¶直不抑而自衰
矣孟子四十心不動養浩然之氣先師五¶十而讀易可
<pb:KR4d0009_WYG_018-24a>
以無大過吾將從事於兹矣謂吾高亢則無<md:KR4d0009_SBCK_018-17b>¶有也何哉
吾為主簿一年奔走事縣令為縣令三年奔走¶事郡守
郡守即柴諫議成務也縣令即崔著作惟寜也今¶皆存
焉可問而後知也在三館兩制時倍吾年者皆父事¶之
長吾十年五年者皆兄事之如是而謂之高亢吾其如¶
何哉是葢以成敗為是非以炎凉為去就者謂之云當
吾¶在内廷掌密命親我者不曰予高亢剛直將不容於
朝矣¶又不當面折某人邪不當庭争某事邪及吾退而
<pb:KR4d0009_WYG_018-24b>
有是説¶非知我者也夫子曰天之未喪斯文也桓魋其
如予何孟¶軻曰予之不遇魯侯天也臧氏之子焉能使
予不遇哉謂¶之又謂韓吏部不當責陽城不諫小事不
當與李紳争臺¶㕘以為不存逺大者吾曰退之皆是也
夫守道不如守官<md:KR4d0009_SBCK_018-18a>¶春秋之義也今不仕則已仕則舉其
職而已矣舜作漆器¶諫者不止君豈有明於舜乎事豈
有小於漆器乎葢塞其¶漸也退之為大京兆兼御史大
夫不臺㕘葢唐有制也故¶退之引推管中丞得免臺㕘
<pb:KR4d0009_WYG_018-25a>
以自解則曲在紳矣吾又見¶退之為袁州刺史故事觀
察使牒部刺史皆曰故牒時王¶𢎞中㢘問江西以吏部
鉅賢特自損曰謹牒而退之致書¶懇請以為宜如舊制
夫如是退之可謂當官而行何强之¶有者也謂之其少
詳焉雖然謂之之親我昆弟不能及也¶吾敢不多謝而
自悔焉東閩風土與中土異善飯自愛是¶吾心也月日
某頓首¶
　
<pb:KR4d0009_WYG_018-25b>
　
　
　
　
　
　
　
　小畜集巻十八¶
<md:KR4d0009_SBCK_019-1a>¶
<pb:KR4d0009_WYG_019-1a>
欽定四庫全書
　小畜集巻十九¶　　　　　宋　王禹偁　撰
　　序
