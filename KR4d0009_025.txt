# -*- mode: mandoku-view -*-
#+TITLE: 小畜集
#+DATE: 2015-09-23 10:19:12
#+PROPERTY: JUAN 25


　　牋啟¶
　　　賀皇太子牋¶
　　　皇太子賀正牋¶
　　　皇太子賀冬牋¶
　　　謝除右拾遺直史館啟¶
　　　謝除左司諫知制誥啟
<pb:KR4d0009_WYG_025-1b>
　　　謝除禮部員外郎知制誥啓¶
　　　謝除翰林學士啓¶
　　　謝除刑部郎中知制誥啓¶
　　　上宰相謝免判吏部南曹啓<md:KR4d0009_SBCK_025-1b>¶　　　迴冦密直謝官啓¶
　　　謝僕射相公求致仕啓¶
　　　迴司空相公謝官啟¶
　　　廻孫何謝秘書丞直史館京西轉運副使啓
<pb:KR4d0009_WYG_025-2a>
　　　薦戚綸上翰林學士錢若水啓¶
　　　迴尹黃裳啟¶
　　賀皇太子牋¶
某言今月日降到赦書一道皇太子殿下光膺册命正
位¶儲宮凡在普天不勝大幸伏以三代舊章百年墜典
舉兹¶盛禮允屬昌期伏惟殿下稟氣塗山誕祥甲觀藴
間平之¶茂徳早冠親賢邁啓誦之多才式當儲副既協
人神之望<md:KR4d0009_SBCK_025-2a>¶永隆邦國之基某謬忝専城嘗叨内署正衙
<pb:KR4d0009_WYG_025-2b>
宣册陪鴛序¶以無階僻郡効官拜龍樓而尚逺無任抃
躍¶
　　皇太子賀正牋¶
某言伏以元正首祚萬物咸新趨北闕以朝天啟東宫
而¶應律伏惟皇太子殿下重輪發彩少海澄波藴克勤
克儉¶之風著惟忠惟孝之節王畿千里隨木鐸以行春
君門九¶重捧金罍而上夀應時納祐與國同休某權佩
魚符遥瞻¶雞㦸無任¶抃蹈
<pb:KR4d0009_WYG_025-3a>
　　皇太子賀冬牋¶
某言伏以晷運推移日南長至啟東朝而受賀爰舉舊
章¶詣北闕以稱觴率先羣后伏惟皇太子殿下日躋盛
徳天<md:KR4d0009_SBCK_025-2b>¶縱多才忠孝克奉於君親謙讓動詢於師友寢門
侍膳誕¶彰三至之勤望苑禮賢永作萬邦之本應時納
祐與國同¶休某叨列通班爰當亞嵗無任抃蹈¶
　　謝除右拾遺直史館啟¶
右某啟䝉恩特授前件官充職者位列諫垣職兼史氏
<pb:KR4d0009_WYG_025-3b>
雖¶聴已行之命難逃非據之言極荷寵榮不任感懼恭
以獻¶箴規於諫署必待正人彰善惡於史書宜歸直筆
矧兹庸¶賤遽有忝塵伏念某門第本寒才華不秀鄉庠
里塾從師¶而纔識姓名畫地書空力學而稍通經史明
代方求於翹¶楚髙堂漸逼於桑榆因持濫吹之竽來示
藏家之帚雖春¶官與進薦叨隗始之名而明主求人果
失盧前之望然而<md:KR4d0009_SBCK_025-3a>¶紫庭擢第白屋知榮衡茅惹丹桂之
香布素曳藍袍之色¶里閭改觀親族生光洎邑佐絃歌
<pb:KR4d0009_WYG_025-4a>
任移銅墨廷評乃士官¶之屬不謂冗僚縣事則諸侯之
權豈言下位甘隨常調敢¶歎徒勞固無易俗之能惟待
黜幽之典豈期賤吏誤達宸¶聰把籬畔之菊花方多憔
悴近堦前之蓂莢頓覺光輝而¶又召詣黄扉顯加明試
深虞孤陋有負品題序賀雪之詩¶固多膚淺賦履氷之
什愈見荒唐既有黷於宸嚴詎敢期¶於天奬方在端憂
之際忽驚非次之恩芝函乍降於人寰¶棘寺驟歸於諌
署職兼館殿地極清華通宵未息於怔忪¶詰旦遽諧於
<pb:KR4d0009_WYG_025-4b>
告謝緑袍褫處休貽碧鶴之譏朱紱行來但¶負維鵜之
刺備忽忘而簡橫象齒耀搢紳而帶飾犀文荷<md:KR4d0009_SBCK_025-3b>¶王澤之
霑濡空驚浹背對天顔之咫尺惟誓殺身夫何寒¶賤之
人有此遭逢之事此皆相公尼丘借峻文曲生光數¶仭
牆邉暗展鑄顔之力如椽筆下潜施與㸃之恩遂令清¶
切之資光被孤平之士亦猶洴澼為事遽邀列地之封
鶢¶鶋呈災誤享鈞天之樂顧藝行之無取荷生成之有
歸得¶不慎守當官恪共其職况無遺之可拾幸有瑞而
<pb:KR4d0009_WYG_025-5a>
必書¶編修出綍之言垂於信史撰著得賢之頌播在樂
章少施¶染削之勞上答受知之地過此已往未知所裁¶
　　謝除左司諫知制誥啟¶
右某啟䝉恩特授前件官充職者位遷中諫職列西垣
祗¶荷寵光不任感懼竊以伏青蒲而獻可合求補衮之
才吟<md:KR4d0009_SBCK_025-4a>¶紅藥以摛詞尤重演綸之地豈期庸賤玷此清華
伏念某¶才非秀民世本寒族適㑹文明之運濫叨仕進
之流叅常¶調以起家永甘縣吏寘周行而通籍俄在諫
<pb:KR4d0009_WYG_025-5b>
垣加以叨館¶殿之清資豫校讎之美職以日繫月方期
讀天下之書自¶邇陟遐不意掌禁中之誥載循所自必
有攸歸此皆相公¶文曲分光才江借潤遂使自天之命
謬求批鳯之才裂地¶而封翻及不龜之手得不更精文
翰上答品題恪事一人¶少贖素餐之咎䖍遵四禁用酬
黃閣之知過此以還未知¶所措卑情不任感恩榮懼終
始知歸之至¶
　　謝除禮部員外郎知制誥啟
<pb:KR4d0009_WYG_025-6a>
右某啟䝉恩特授前件官充職者卧錦握蘭忝名曹於
南<md:KR4d0009_SBCK_025-4b>¶省含香視草復舊職於西垣祗荷寵光不任感懼伏
念某¶性惟拙直族本寒平幸逢天下之文明遂掇御前
之科第¶雍熈中自百里被召拾遺立朝伏蒲昧五諫之
名汗簡之¶三長之譽方虞官謗遽掌綸言書堯舜之典
謨文非逮意¶厠淵雲之侍從路實妨賢歸田園而益戀
盛時踐臺閣而¶頗為非據邇後以執法無狀䝉恩黜官
入六里之窮山得¶貳車之散秩去嵗量移善地甄叙通
<pb:KR4d0009_WYG_025-6b>
班貼文館以讎書奉¶皇華而按獄屬以髙堂垂老懸罄
屢空懇求郡國之權以¶就庭闈之養阮宣無食故拜官
而不辭毛義有親方捧檄¶而私喜未遑布政忽忝歸朝
十五日之専城焉知民瘼一¶千年之昌運薦辱君恩歴
數前賢鮮兹盛事昔憲宗覽表<md:KR4d0009_SBCK_025-5a>¶移韓愈於潮陽文帝經
年召賈生於湘浦比斯遭遇可謂¶殊尤况帳爛錦窠堦
翻藥樹爰循故事無此兼榮逺則和¶魯公已歴儀曹退
居主客近則趙給事拜從起部改授小¶禋是何繼王兵
<pb:KR4d0009_WYG_025-7a>
部之清塵舉太祖朝之近例更直紫微之¶署已覺忝塵
羣曹玉筍之班併居清切感極而空成涕泗¶寵兢而如
在夢魂青瑣忩開再見壺中之日月朱衣吏引¶猶疑澤
畔之形容謬恩雖自於聖知公議終騰於衆口此¶盖相
公洪鈞造物青律迴春用材而木屑無遺念舊而蓍¶簪
靡棄遂使蒼苔入詠復預於詞臣死灰再燃無慚於獄¶
吏敢不慎修儒行演暢皇猷庶憑翰墨之功少答陶鎔
之¶力
<pb:KR4d0009_WYG_025-7b>
　　謝除翰林學士啓¶
右某啓伏奉制命特授守本官知制誥召入翰林充學
士¶者祗荷寵光不任感懼伏以漢朝故事待詔甘泉之
宫唐¶室舊儀召對浴堂之殿自非枚馬淵雲之述作常
楊元白¶之才名則何以塞清問於論思潤皇猷於典誥
豈宜孤陋¶遽此忝塵伏念某植學非深屬文無取濫中
懸科之選尋¶叨通籍之班諫署拾遺謇諤無裨於聖主
承明三入清華¶空類於昔賢頃因坐事以左遷固亦息
<pb:KR4d0009_WYG_025-8a>
心於榮路洎得歸¶朝之命遂求典郡之官去年召自琴
臺再陞綸閣驟荷一¶人之寵遇果罹三嵗之凶䘮雖勉
就於奪情實重違於素¶志顧潘安之毛髮已有雪霜念
季路之㫖甘不如藜藿臨<md:KR4d0009_SBCK_025-6a>¶文翰而方寸亂矣對搢紳而
面目何為想石祁子之執喪¶空慚至行比歐陽通之起
復尚欠禮文止期卜兆於松楸¶再請効官於符竹豈意
未諧私願俄辱殊恩翻令朽退之¶材亦預深嚴之地綸
言乍降俾離紅藥之堦宸翰髙懸已¶踐玉堂之署哀榮
<pb:KR4d0009_WYG_025-8b>
交集寵辱堪驚副重華好問之心先憂¶學寡草武帝求
賢之詔更愧才難通宵未息於戰兢舉步¶猶疑於魂夢
此皆相公洪鈞造物青律迴春徵賈誼於謫¶官終成前
席薦相如之視草幸得同時敢不四禁是遵三¶緘為誡
况艱難備歴齒髪始衰用直道以事君雖無改變¶肆剛
腸而疾惡漸亦銷磨庶寡悔尤少副知已下情無任¶感
戴兢榮始終知歸之至<md:KR4d0009_SBCK_025-6b>¶　　謝除刑部郎中知制誥啓
<pb:KR4d0009_WYG_025-9a>
右某啟伏䝉聖恩特授前件職者一麾出守左遷方類
於¶阮咸三入承明寓直忽同於應璉祗膺寵命伏積兢
榮竊¶念某猥以腐儒受知先帝踐揚兩制出處九年自
知賦命¶之多竒毎愧浮名之過實軍容捧硯敢望於輝
榮力士抹靴¶遽騰於謗議而自臨民滁上移任淮南飾
厨傳以屢空勾¶簿書而弗逮受釐宣室重求前席之期
燒藥鼎湖忽起扳¶髯之戀心灰自死淚血無從屬當明王
之承乾尚代藩臣¶而守土尋以拜章言事解印歸京覩
<pb:KR4d0009_WYG_025-9b>
七月之園陵魂銷弓¶劍隨百官而朝謁目㫁雲天放懷
書史之間結舌搢紳之¶内皂囊無取慙越職於伏蒲白
首為郎甘息心於執㦸雖<md:KR4d0009_SBCK_025-7a>¶知止足猶阻歸休欲耕季子
之田園曽無二頃謀葬劉鍾¶之親屬何啻十喪終為懐
禄之人益逼有身之患豈謂内¶廷論薦黃閣僉諧迴天
眷之新恩復王言之舊任堦前藥¶樹重吟謝客之詩觀
裏桃花免動劉郎之詠此皆某官¶激揚公議啟迪宸聰
洪鈞豈有於弃材化筆潛徵於故事¶謂李杓直翰林退
<pb:KR4d0009_WYG_025-10a>
職復踐掖垣白居易禁署出官終知制¶誥享兹殊事實
越昔賢驅瓜上之𤯝蠅雖非由徑乏夢中¶之白鳳深愧
演綸敢不考三代兩漢之典章取貞元長慶¶之風格或
少窺於邉徼庶上答於陶鎔卑情無任荷徳感恩¶激切
知歸之至¶
　　上宰相謝免判吏部南曹啟<md:KR4d0009_SBCK_025-7b>¶右某啟奉今月日勅差判吏部南曹尋䝉抽取元勅者伏¶
以演綸西掖乃王者之詞臣按吏南曹本天官之下士
<pb:KR4d0009_WYG_025-10b>
遽¶䝉改易深荷陶鎔伏念某比乏時才濫塵清列蒼苔
紅藥¶但遵四禁之文理劇剸繁久絶五花之判便于散
拙樂在¶清閒忽奉遣差頗増憂畏固非耻于卑賤盖亦
事有彛倫¶且念判曹之名起于總章之後罷員外轉㕔
之事為尚書¶役屬之司勾羣吏之稽違奉三銓之指顧
顯為統攝自有¶禮容豈可職銜帶制誥之公文狀具尊
卑之數雖知不便¶未敢固辭豈謂相公曲為敷揚俾諧
停寢全臺閣之故事¶實亦公行荷廊廟之殊知且非私
<pb:KR4d0009_WYG_025-11a>
謁永言感遇空極兢榮¶
　　迴冦密直謝官啓<md:KR4d0009_SBCK_025-8a>¶右某啓伏以應星辰而虞山澤華省名郎直宥密而預
機¶宜黃樞近職兼兹重柄允屬鉅賢學士學植凌雲詞
源沃¶日澤宮中的科名先繼於箕裘諫署曳裾章疏獨
推於謇¶諤縱横時務輝映士林佐職計司觧九牛而刃
穎直言便¶殿折五鹿以詞雄故得峻陟中臺榮升密地
稱天心之則¶哲動時論於得人而又南面聴朝特頒金
<pb:KR4d0009_WYG_025-11b>
紫東銓求理専¶委品題佇從三接之榮便叙九功之業
某幸叨知奬方切¶依棲自草芝泥最先栢恱豈謂學士
曲迴謙柄俯賜華¶牋目窺星斗之文章身負刺芒之怵
惕欽隆感戴藂集所¶懷卑情不任¶云云
　　謝僕射相公求致仕啓<md:KR4d0009_SBCK_025-8b>¶右某啓伏以懸車告老大夫七十之期名遂退身老氏
五¶千之説其或當尚齒尊賢之代有經邦鎮俗之才雖
在期¶頥式存倚注縱止足之心自許執禮無違奈弼諧
<pb:KR4d0009_WYG_025-12a>
之任惟¶艱非賢不又伏惟僕射相公受天和氣為國善人
三朝文¶翰之司丹青帝典再領燮調之任提振皇綱昨
以久處台¶司重煩耆徳事均勞逸輟萬務之憂勤位保
崇髙為百僚¶之師長永言端揆之任舊稱廊廟之官垂
行三入之恩用¶贊千年之運豈謂浮雲富貴脫屣簪裾
拜章既達於冕旒¶洒翰偏貽於臺閣是何末品亦辱台
函初謂誤傳終知殊¶賜兢惶無措拜受失容見大儒之
用心循先聖之彛訓不¶獨辭於世禄亦將激彼時風然
<pb:KR4d0009_WYG_025-12b>
而上揣宸心旁詢公議咸<md:KR4d0009_SBCK_025-9a>¶謂老成之徳宜居輔弼之先
捕虎逐麋雖鬻熊之已暮為¶霖作礪非傅說以何歸况
鍾洪範之康寧宜念蒼生之窮¶困竚覩白麻天降促追
振鷺之班黃閣洞開重見棲雞之¶樹社稷之謀是展君
臣之分彌隆與邦國以同休書簡編¶而増耀斯為善頌
且匪虚譚下情無任¶云云
　　迴司空相公謝官啟¶
右某啟伏以引年納禄達人知進退之宜養老優賢王
<pb:KR4d0009_WYG_025-13a>
者¶得始終之道君臣之義今古同風伏惟司空相公受
天至¶和為國重器皇墳帝典咸歸潤色之功禹畫堯封
盡被陶¶鎔之力位崇百揆年俯七旬宸心方倚於老成
達識遽辭¶於榮禄聖上遂其頥養峻以階資鳯凰之池
暫虛於舊<md:KR4d0009_SBCK_025-9b>¶位鳲鳩之秩聊示於新恩解簪紱以如遺指
林泉而自樂¶功成名遂早知身退之機漏盡鐘鳴堪笑
夜行之士然而¶四海有具瞻之任三公非致政之官激
浮躁之風式旌素¶節委弼諧之任終復黃扉凡在搢紳
<pb:KR4d0009_WYG_025-13b>
皆傾禱頌猥蒙鈞造¶先賜台函仰欽止足之規彌荷謙
尊之徳卑情無任¶云云
　　迴孫何謝秘書丞直史館京西轉運副使啟¶
右某啟伏以列中秘圖書之府貳外司漕運之權惟是
才¶難允歸公議學士文同三代名冠四科擅場早達於
天聰¶獨行不隨於時態輕留侯之雜霸浪取帝師慕孟
子之著¶書力談王道暫倅坐棠之政尋升汗簡之資閨
籍通班式¶耀獲麟之筆轉輸劇務更觀流馬之功方切
<pb:KR4d0009_WYG_025-14a>
忻怡忽承簡<md:KR4d0009_SBCK_025-10a>¶翰備識謙冲之㫖彌増銘荷之誠衣錦畫
行雖勞於按部¶演綸夜直願効於前驅謹奉啟¶
　　薦戚綸上翰林學士錢若水啟¶
右某啟某有進士同年戚綸者負文章器識純謹君子
也¶其先君通五經教授於睢陽終身不求聞達兄維國
初登¶進士上第有文有行守道不渝游宦三十餘年今
為殿中¶丞綸擢第亦一紀矣歴主簿縣尹得大理評事
光禄丞司¶𣙜酟于譙郡非其樂也向因讞獄宛丘坐繫
<pb:KR4d0009_WYG_025-14b>
烏府廷尉議¶罪聴以贖論既釋之矣或以前罰未塞又
奪其官今會赦¶文合從叙用寓此佛寺出無車馬冒犯
風雪袖文相過有¶理道評十二篇味之非空言也然而
辭直意切急于救時<md:KR4d0009_SBCK_025-10b>¶若無知心亦恐騰口以為失路而
造謗也尊道之士其將¶捨諸恭惟學士才與位并道與
時會力開賢路之梗手築¶聖域之基搢紳顒顒有所仰
賴某罪在擯揮恩出推挽未¶能報徳尚復言人盖非學
士之門不敢急綸之言賈綸之¶毁也語曰善人在患飯
<pb:KR4d0009_WYG_025-15a>
不及餐區區之心實愧斯義謹修¶啟事并封綸所著凡
若干几閣視草之暇畧賜覽觀則綸也¶幸甚謹¶啟
　　迴尹黄裳啟¶
右某啟伏以諫垣清秩綴螭頭侍從之班史氏設官修
麟¶筆不刋之典享此清切允屬英翹正言學士學富百
家文¶窮三變桂籍先鳴而擅譽栢臺持憲以生風近者
金闕獻<md:KR4d0009_SBCK_025-11a>¶書召試王褒之頌石渠載筆更伸班固之才凡
在立朝共¶欣得雋猥蒙殊念特賜長牋載窺彪炳之文
<pb:KR4d0009_WYG_025-15b>
益稔謙冲之¶㫖欽隆佩服併集所懷謹修啟事陳謝¶
　
　
　
　
　
　
　小畜集巻二十五<md:KR4d0009_SBCK_025-11b>¶<md:KR4d0009_SBCK_026-1a>¶
<pb:KR4d0009_WYG_026-1a>
欽定四庫全書
　小畜集巻二十六¶　　　　宋　王禹偁　撰
