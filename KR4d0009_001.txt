# -*- mode: mandoku-view; -*-
#+TITLE: 小畜集
#+DATE: 2015-09-11 08:40:49.085552
#+PROPERTY: ID KR4d0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0242-001小畜集-卷第一.
<pb:KR4d0009_SBCK_001-1a>¶
王黄州小畜集卷第一¶
　　古賦¶
　　　　　籍田賦¶
　　　　　園陵犬賦¶
　　　　　大閱賦¶
　　　　　　三黜賦¶
　　　　　　㒺極賦¶
　　　　籍田賦(并序)¶
　　　　　臣謹按周制孟春之月天子親載耒耜躳耕¶
　　　　　籍田&KR0001;以事天地山川社稷先王醴酪粢盛¶
　　　　　　于是乎&KR0145;之恭之至也自周德下衰禮文&KR0714;¶
<pb:KR4d0009_SBCK_001-1b>¶
　　　　　缺故宣王之時有虢公之諫秦皇定覇鮮克¶
　　　　　由禮漢祖隆興日不暇給孝景始復行焉昭¶
　　　　　帝弄田亦其義也後漢永平中明帝東廵耕¶
　　　　　于懐縣非古制焉魏氏親耕闕百官之禮盖¶
　　　　　草創爾晉武太始之年略修墜典宋文元嘉¶
　　　　　之代亦舉舊章齊用丁亥之辰梁以建&KR0407;之¶
　　　　　月後魏北齊沿革有異隋朝唐室文物可&KR0026;¶
　　　　　太宗行之扵前明皇&KR0071;之于後自兹已降廢¶
　　　　　而不行将煥先農必待真主皇家享國三十¶
　　　　　載陛下嗣統十四年武功以成文理以定乃¶
　　　　　下朙詔耕于東郊百職恱隨三農知勸禮官¶
<pb:KR4d0009_SBCK_001-2a>¶
　　　　　博士蹈舞而草儀甸師嗇夫謌詠而&KR0582;職右¶
　　　　　拾遺直史舘王禹偁再拜而颺言曰耕籍之¶
　　　　　義大矣哉千畝之田三推之禮所以教諸矦¶
　　　　　而事上帝率人力而成歲功實&KR0022;國之&KR0212;章¶
　　　　　皇王之大典昔潘安仁賦之于晉岑文本頌¶
　　　　　之于唐今王道行矣王籍修矣神功帝業煥¶
　　　　　其有光宜畼頌聲以播樂府謹上籍田賦一¶
　　　　　章雖不足形容盛德亦小臣勤拳之至也其¶
　　　　　詞曰¶
上四年兮帝業遐宣寰區晏然乃順考於古道将躬耕乎¶
籍田務夲勸農稽前文而&KR0879;矣事神教養舉墜典以行焉¶
<pb:KR4d0009_SBCK_001-2b>¶
萬國&KR0172;心而懌懌百官供職以䖍䖍草儀注于有司議沿¶
革于遺編築壇墠之二陛&KR0028;阡陌之百廛文物聲朙合禮¶
經而有度旌旗衣服&KR0063;方色而不愆既而届孟春擇元日¶
太史先奏天子将出是月也遒人狥路星鳥中律當東郊¶
之迎春是東作之平秩皇帝于是即齋宫辭帝室戒錫鸞¶
嚴警蹕乗青輅以有威儼朱紘而無逸佩乎玉也懸黎之¶
色蒼蒼載其旂焉干呂之雲鬱鬱屬車&KR0018;播殖之器後宫¶
獻穜稑之實紅縻黛耜服葱犗以陸離縹軛紺轅駕蒼龍¶
而飄歘太常之禮具舉司農之屬各率甸師掌舎警御陌¶
以惟巖封人野廬設壝宫而靡失于國之東千官㬌從風¶
清塵而習習&KR0040;洒道以濛濛時也木德盛陽氣充春芒甲¶
<pb:KR4d0009_SBCK_001-3a>¶
拆青青兮葱葱春土胍&KR0120;油油而溶溶冠盖蔽野珮環咽¶
風状浮雲兮隨&KR0063;龍旂幟張日車徒塞空若衆星兮環紫¶
宫修農事以惕惕襲春服之重重爾乃配少皥祠先農尸¶
祝無媿豆籩以供太牢之牲薦之而肥腯太簇之樂奏之¶
而舂容于是修帝籍勞聖躳撫御耦以無怠&KR0130;游場而有¶
蹤将循乎千畞之制豈止乎數歩之中耕鉤盾之弄田但¶
矜兒&KR0231;脩建康之春籍未煥農功有以見萬乘之尊三推¶
而舎或五或九隆殺之義有倫爾公爾矦貴賤之班相亞¶
嗇夫灑種以斯畢庶人終畞而告罷千耦其畊煥乎禮成¶
播百榖兮率人力謌載芟兮&KR0045;頌聲将見乎餘糧棲畞腐¶
粟如京神倉令納乎黍稷以僃粢盛廪犧氏&KR0053;其藁秸用¶
<pb:KR4d0009_SBCK_001-3b>¶
餉犧牲親畎畞兮化被重人天而教行自得訓農之實非¶
貪慕古之名然後下青壇歸絳闕百姓知勸羣后咸謁在¶
鎬之宴啓謌虞之音&KR0036;獻萬壽兮懽呼奏九韶兮鏗越&KR0271;¶
三靣以行恵宥五刑而慎罸恩流于孝弟力田德被于雕¶
題辮髪興五上之利固必躬而必親同三代之風復不矜¶
而不伐大矣哉籍田之禮豈三年而不為躬耕之義将百¶
代而可知我&KR0001;以舉乆廢之禮定不刋之儀慮弗勤于四¶
體将有害于三時務農桑兮為政本興禮節兮崇教資民¶
乃力穡歲無阻饑神農斲木之功我其申矣后稷播時之¶
利我得兼之供秬鬯以斯在介豐年而有期丕顯事天之¶
禮誕謌祈社之詩祀山川兮神鍳朙矣配祖考兮德馨逺¶
<pb:KR4d0009_SBCK_001-4a>¶
而永錫純嘏用光孝思乃作頌曰倬彼東郊公田是闢大¶
君戾止言耕其籍帝籍既脩乃及公矦親爾耒耜勤爾田¶
疇言采黍稷祀于圎丘億萬斯年以承天休又曰倬彼東¶
郊耕壇其崇大君戾止言訓其農農功既朂乃知榮辱爾¶
家以給爾人以足言奉烝嘗遍于比屋億萬斯年以介景¶
福¶
　　　　園陵犬賦¶
嘉彼御犬既良且馴&KR0170;先朝之乃眷向皇宫而託身有警¶
蹕以皆從無&KR0120;居而不親繍組飾以煒煒金鈴奮而振振¶
飼以公庖彭澤之魚兮畜之土性西旅之獒兮詎得同倫¶
健逐天歩慵眠地茵効珍比夫異獸供命等乎邇臣&KR0002;乃¶
<pb:KR4d0009_SBCK_001-4b>¶
風暖掖庭花繁禁籞扇挨錦翼之雉籠近雪衣之女入赭¶
袍兮曳尾聞霓裳兮率舞循遶乎金塘徘徊乎瑤圃睥睨¶
爐烟追隨蠟炬見觀書于乙夜&KR0234;求衣于未曙既無吠乎¶
投籖毎夙興于曉鼔莫不黙識聖心潛知天語備&KR0204;頋以¶
弗迷奉周旋而見撫第辰逰而夕嬉又安在乎逐麋而捕¶
䑕彼宋㹱之與韓盧又安得同羣而接武者哉嗟乎事變¶
人天時移今古秦皇採藥島中之士未&KR0326;軒后錬丹湖上¶
之龍已去欠䑛&KR0166;以豋仙對遺弓而戀主卧錦薦兮㒺安¶
㗖鮮食兮彌苦豐顱載减負重鋂而不勝病骨其羸求&KR0102;¶
盖于何所赫赫顧命明明嗣皇念犬馬之微誠義存始卒¶
徴父母之&KR0001;愛深増䀌傷俾守園陵之地且殊盤瓠之郷¶
<pb:KR4d0009_SBCK_001-5a>¶
縻索縚以璀璨琢籠檻而熒煌仗陪鹵簿車逐輼輬鏁玄¶
宫兮黯黯&KR0197;白日兮&KR0252;&KR0252;松阡夜月柏城曉霜依六尺之¶
輿已成疇昔盗一坏之土亦足隄防表終天之巨痛甘朽¶
骨于龍岡狡兎盡而見烹理殊炎漢駿馬&KR0174;而陪塟事&KR0011;¶
皇唐邈予生之介立荷太宗之維縶叨澤宫之一第玷承¶
朙而三入恥懐禄以不言惟報君之是急胡薄命之多屯¶
頋寸功而莫集嗟白首于郎署慟梓宫而嗚悒生未得圖¶
形煙閣想英衛之難追&KR0174;不當賜&KR0830;長陵豈蕭曹之能揖¶
異臣哉之可謌信厖也之㒺及聊作賦以自傷&KR0009;毫端而¶
雪泣¶
　　　　大閱賦¶
<pb:KR4d0009_SBCK_001-5b>¶
大閱之義載于春秋彼乃一國之軍旅千乘之諸矦曽未¶
若天子之大閱&KR0045;神武而闡皇猷天祚有宋授禪于周太¶
祖以武功戡定太宗以文德懐柔億&KR1429;人兮頌聲作四十¶
載兮王澤流二后上仙貽厥孫謀一人&KR0071;統承天之休大¶
舜孝思四海遏宻髙宗諒闇三年宅憂俯順先王之䘮紀¶
重違百辟之勤求于是延英入閤端冕凝旒鈞臺錫宴拊¶
石鳴球天地同和覩来庭之鳳舞君臣相遇歌在藻之魚¶
逰惟聖克念惟皇聿修方欲生擒頡利血㓕&KR0214;&KR0057;輯大勲¶
而光祖考練武&KR0052;而平㓂讎以為天生五材孰能去其兵¶
革武有七德予将整乃戈矛時也鷹隼擊虹蜺&KR0053;隕籜飛¶
乎原隰嘉禾斂乎田疇因農&KR0169;而順時令數軍實而修戎¶
<pb:KR4d0009_SBCK_001-6a>¶
政野廬設次甸師奔命御幄立而天開教&KR0163;平而霜勁雷¶
動風行千&KR0016;萬乘于以威八荒于以安百姓師出以律我¶
&KR0001;以表嚴壯之稱器不示人我所以執征伐之柄乃幸近¶
甸出重城天歩順動帝車啓行申軍令于偃草掲靈旗于¶
&KR0030;&KR0878;赳赳洸洸衞社之将帥皇皇濟濟扈蹕之公卿從龍¶
雲合捧日霞生鹵簿前驅案禮文而不忒招搖在上法天¶
象而有程肅肅戈㦸鏜鏜鼓鉦期門佽飛雲蒸而鱗萃材¶
官&KR0016;士岳立而山横旌旗衣服文物聲朙列羽林之仗空¶
細栁之營錫鸞和鈴鏗天籟于曉吹槍棓&KR0289;盾戢星&KR0621;于¶
太清皇帝乃降歩輦陞帳殿明誓六師誕修一戰法武矦¶
之陣示以縱橫按風后之圖親加訓練出㳺兵以定两端¶
<pb:KR4d0009_SBCK_001-6b>¶
握竒數而制四面搖乾蕩坤飛霆走電八尾四頭千化萬¶
變開闔舒卷若常山之虵蟠沸渭喧闐如滄海之鰲抃則¶
有超乗賈勇戯車為&KR0048;挟輈射㦸挽强蹶張劒&KR0029;青漢戈¶
揮太陽可以越巨壑踏崑崗氣壓乎北方之強又若屈産¶
新覊渥洼逸駕汗血蘭筋騰霜照夜師子花獰胡孫色赭¶
可以走髙山突平野埶吞乎南牧之馬莫不虓若虎&KR0411;猛¶
如熊羆鏖兵神速彍&KR0016;飈馳前禦其前必叅長而&KR0024;短陣¶
間容陣亦鴈行而魚麗疾徐有節動静有期無窮如天地¶
之運轉不竭如江漢之&KR0261;瀰沒而復出如両曜盡而復生¶
如四時同子弟之親父兄急難相救&KR0002;手足之捍頭目斯¶
須不&KR0272;屹屹然立不敗之地堂堂乎成無敵之師以虞待¶
<pb:KR4d0009_SBCK_001-7a>¶
不虞則禍亂息矣治多如治寡則進退隨之&KR0001;謂有備無¶
患居安慮危保寜宗社震讋蠻夷畼皇威于禹畫生兊恱¶
于堯眉夫如是岐陽大蒐安能&KR0060;比驪山講武不足稱竒¶
以此攻城何城不克以此平戎何戎不北兵雖示乎服習¶
戰必分其曲&KR0033;周武&KR0074;&KR0074;之衆尚以仁而伐不仁漢高将¶
将之材固&KR0242;智而不闘力既而皇歡洽白日斜還北闕御¶
東&KR0160;燕喜斯僃慶賞有加氣増堡障聲動幽遐通大漠極¶
流沙佇見破天親可汗之名風行紫塞賜奉國契丹之印¶
永屬皇家帝庸作歌曰順時獮狩安&KR0065;禦㓂&KR0045;我武兮師¶
人輯睦軍陣習&KR0836;威醜虜兮不教而戰秪取敗兮不戢自¶
焚予&KR0359;戒兮近臣再拜而&KR0435;歌曰秋大閱兮威窮&KR0065;兵力¶
<pb:KR4d0009_SBCK_001-7b>¶
銳兮人心堅封狼居兮禪姑衍抵瀚海兮登燕然俾遁逃¶
兮無地咸扶服兮朝天無外之化被率土升中之禮兮告¶
上玄然後飛英聲介景福億萬斯年¶
　　　　三黜賦¶
一生幾日八年三黜始貶商於親老且疾兒未免乳&KR0561;呱¶
擁&KR0035;六百里之窮山唯毒虵與贙虎歴二稔而生還幸舉¶
族而無苦再謫滁上吾親已䘮几筵未&KR0053;旅櫬未塟泣血¶
就路痛彼蒼兮安仰移郡印于淮海信靡盬而鞅掌旋&KR0197;¶
赴于國哀亦事居而送&KR0616;叨四入于掖垣何寵祿之便蕃¶
今去齊安髪白自昏吾子有孫始笑未言去無&KR0016;乘留無¶
田園羝羊觸藩老鶴乗軒不我知者猶謂乎&KR0048;官貴而郡¶
<pb:KR4d0009_SBCK_001-8a>¶
守尊也於戲令尹無慍吾之所師下恵不恥吾其庻幾卞¶
和之刖吾乃完肌曹沫之敗吾非輿尸緘金人之口復白¶
圭之詩細不宥兮過可補思而行兮悔可追慕康矦之晝¶
接兮茍無所施徒錫爾而胡為効仲尼之日省兮苟無所¶
為雖歎鳯而奚悲夫如是屈于身兮不屈其道任百謫而¶
何虧吾當守正&KR0033;兮佩仁義期終身以行之¶
　　　　㒺極賦¶
後周廣順太&KR0010;甲寅季秋戊子實生吾身禀粹和于両儀¶
荷鞠育于二親粤自始孩逮乎成人求名得名干祿得祿¶
痛吾母之早終受君羮而捨&KR0079;丁吾父之大憂徙&KR0029;廬以¶
食粥&KR0013;朝恩之抑奪履人事而悽迷五&KR0166;或來羡仲由之¶
<pb:KR4d0009_SBCK_001-8b>¶
斗米三牲縦具非茅容之隻鷄豈無兄弟各懐禄而悽悽¶
亦有子孫方嬉戯乎孩提冗食兮紀綱之僕多病兮糟糠¶
之妻望松楸以暮泣履霜露而晨啼今日何日家人舉爵¶
祝我夀考勸我歡樂感懸弧于兹晨念陟岵而淚落換斑¶
衣兮純素變&KR0160;顛于緫角孰謂儒者不如農夫良田十畞¶
柔桑百株無求于人身何憂其悔吝必出于力養不間乎¶
精麤父母俱存縕袍重襦子弟匪懈夕畊曉鋤鷄豚掩豆¶
黍稷盈壺草堂為夀其樂只且嗟乎吾不得而及也賦㒺¶
極而長吁¶
王黄州小畜集卷第一¶
