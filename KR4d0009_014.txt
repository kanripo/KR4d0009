# -*- mode: mandoku-view -*-
#+TITLE: 小畜集
#+DATE: 2015-09-23 10:19:11
#+PROPERTY: JUAN 14


十四¶　　　　　宋　王禹偁　撰
　　雜文¶
　　　唐河店嫗傳¶
　　　滁州五伯馬進傳¶
　　　有巢氏碑¶
　　　紀孝¶
　　　紀蜂
<pb:KR4d0009_WYG_014-1b>
　　　紀馬¶
　　　録海人書¶
　　　後序¶
　　　并誥<md:KR4d0009_SBCK_014-1b>¶　　　譯對¶
　　　書蝗¶
　　　畫紀¶
　　唐河店嫗傳
<pb:KR4d0009_WYG_014-2a>
唐河店南距常山郡七里因河為名平時敵至店飲
食作¶息不以為怪兵興已來始防捍之然亦未甚懼
端拱中有¶嫗獨居店上㑹一騎至繫馬於門持弓矢
坐定呵嫗汲水¶嫗持綆缶趨井懸而復止因畨語呼
之為王且告之曰綆¶短不能及也嫗老力憊王可自
取之敵因繫綆弓杪俯而¶汲焉嫗自後推之墮井跨
馬詣郡馬之介甲具焉鞍之後¶復懸一彘首常山民
吏觀而壯之噫國之備塞多用邉兵<md:KR4d0009_SBCK_014-2a>¶葢有以也以其
<pb:KR4d0009_WYG_014-2b>
習戰鬭而不畏懦矣一嫗尚爾其人可知¶也近世邉
郡兵騎之勇者在上谷曰静塞在雄州曰驍犍¶在常
山曰㕔子是皆習干戈戰鬬而不畏懦者也聞敵之¶
至或父母轡馬妻子取弓矢至有不俟甲胄而進者
頃年¶敵馬南下不過上谷者乆之以静塞騎兵之勇
也㑹邉將¶取静塞馬分𨽻帳下以自衛故上谷不守
今驍犍㕔子之¶號尚存而兵不甚衆雖加召募邉人
不應何也葢選歸上¶都離失鄉土故也又月給微薄
<pb:KR4d0009_WYG_014-3a>
或不能充所賜介胄鞍馬¶皆脆弱嬴瘠不足禦侮其
堅利壯健者悉為上軍所取及¶其赴敵則此輩身先
宜其不樂為也誠能定其軍使有鄉¶土之戀厚其給
使得衣食之足復賜以堅甲健馬則何敵<md:KR4d0009_SBCK_014-2b>¶不破如是
得邊兵一萬可敵客軍五萬矣謀人之國者不¶於此
而留心吾未見其忠也故因一嫗之勇總録邊事貽¶
於有位者云¶
　　滁州五伯馬進傳
<pb:KR4d0009_WYG_014-3b>
進𨽻滁州軍籍又為五伯三世矣進之子生而無左臂
若¶髠截然者人皆以為世主杖笞多納財利而髙下其
人輕重¶其手天譴之爾嗚呼鞭作官刑扑作教刑則鞭
扑者帝王¶之典也可不慎乎今之杖刑非古也古者示
恥而巳故有¶蒲鞭而誡者有束杖而治者雖然上失其
道民散久矣非¶刑不足以驅人之善也既不得已而用
之其可以喜怒財¶貨易其心乎彼五伯賤𨽻也刑不自
口出但以重輕不平<md:KR4d0009_SBCK_014-3a>¶而天譴若是况執天下之刑者邪
<pb:KR4d0009_WYG_014-4a>
吾見世禄之家子孫替¶墜殘癃疾瘵者有之為人僕妾
者有之饑寒道路者有之¶豈止用刑之濫也其諂主忌
賢剥民固寵斯天譴之大者¶矣作馬進傳以自誡云¶
　　有巢氏碑¶
我承天命作民之帝生而不號死而無諡居民以巢因
得¶為氏我先伏羲卦象未畫大壯之説我民不知憑髙
就樹¶作巢之基横芻蔽空啓扉向風疎不為拙密不為
工晨翔¶暮棲與禽為同弗罟弗網夀其考終比(讀如比/屋之比)
<pb:KR4d0009_WYG_014-4b>
巢熈熈若¶居天宫無何後主上棟下宇萌以堂奥漸其
庭戸鳩繩聚¶墨迴廊合廡痛乎我巢悄焉無覩猶賴伊
耆儉于一時椽<md:KR4d0009_SBCK_014-3b>¶不用斵堦無翦茨舜禹善嗣室宫孔卑
不壯不麗民其歌¶之至於周公攝政於姬明堂辟雍有
威有儀亦克用人人¶罔知疲降及後世風俗澆漓窮奢
極侈蔓延而滋瑶臺瓊¶室夏商禍基章華壯楚忽焉空
土姑蘓麗吳閴然荒墟阿¶房侈秦以荆以榛未央奢劉
為壠為丘秦漢之下土木孔¶修霜斧雪斤千雕萬鎪金
<pb:KR4d0009_WYG_014-5a>
凝碧融簷架甍鈎窓綺暈透壁¶椒氣浮民力欲死工程
不休惟競壯觀孰知衆叛刑以三¶夷賦收大半門門出
租室室思亂一家百楹束手而散追¶思巢居如捫天漢
於戲太古之君居民以巢非君之巢惟¶民之巢故民不
勞後世之主宅民以宇非民之宇惟君之¶宇故民罹苦
何當仁君常念巢居上節宫觀下豐室廬縱<md:KR4d0009_SBCK_014-4a>¶不及於有
巢亦庶幾堯乎舜乎大禹乎周公乎¶
　　紀孝
<pb:KR4d0009_WYG_014-5b>
占城大食之民嵗航海而來賈於中國者多矣有父子
同¶載至福州而喪其父者其子擗踊殞咽水漿不入於
口者¶三日過是始汲泉於江濆糠籺而食之廬於墓側
三年徒¶跣旣終喪行有日矣又遶墳號墓幾絶者數四
然後登¶舟而去嗚呼三年之喪天下之通制自天子至
於庶人一¶也是以髙宗諒闇三年不言又夫子曰何必
髙宗古之人¶¶皆然也漢代以來始有以日易月之禮至
於人臣亦用¶金革之説皆非古也古者大臣有喪三年
<pb:KR4d0009_WYG_014-6a>
不呼其門故閔¶子腰絰從公春秋謂君使之非也素冠
之詩疾之已甚近<md:KR4d0009_SBCK_014-4b>¶代以來喪禮尤廢而蠻陬之人獨能
盡禮豈教之也哉所¶謂中國無禮樂則求之四夷非虚
語也進士池文質閩人¶也目覩其事為予説云¶
　　紀蜂¶
商於元和寺多蜂寺僧為予言之事甚具予因問蜂之
有¶王其狀何若曰其色青蒼差大於常蜂耳問何以服
其衆¶曰王無毒不識其它問王之所處曰窠之始營必
<pb:KR4d0009_WYG_014-6b>
造一臺¶其大如栗俗謂之王臺王居其上且生子於中
或三或五¶不常其數王之子盡復為王矣嵗分其族而
去山甿患蜂¶之分也以棘刺闗於王臺則王之子盡死
而蜂不折矣又¶曰蜂之分也或團如&KR0902;或鋪如扇擁其
王而去王之所在<md:KR4d0009_SBCK_014-5a>¶蜂不敢螫失其王則潰亂不可嚮邇
凡取其蜜不可多多¶則蜂饑而不蕃又不可少少則蜂
惰而不作予愛其王之¶無毒似以德而王者又愛其王
之子盡復為王似一姓一¶君上下有定分者也又愛其
<pb:KR4d0009_WYG_014-7a>
王之所在蜂不敢螫似法令¶之明也又愛其取之得中
似什一而税也至於刺王之臺¶使絶其息不仁之甚矣
故總而紀云¶
　　紀馬¶
今諌議大夫東莞臧公(丙/)予之執友也其先人事故魏
王¶符公(彦卿/)諌議亦頗熟王之家事為予言王之在鄴
也多¶畜名馬其牝亦有良者為之息種嵗擇健馬以配
之往往¶得駿骨居一嵗有牝産子與他駒特異者既壯
<pb:KR4d0009_WYG_014-7b>
圉人將以合<md:KR4d0009_SBCK_014-5b>¶其母當孳尾之出月而示之見其所生卒
無欣合之態將¶强之則蹄齧不可嚮邇圉人復曰以是
駒配是母幸而騮¶(俚談以牝馬為/騮牡馬為騍)其駿必倍不幸而騍
又獲其種明年將胥¶靡之(腐刑也俚/言改馬也)不可失也乃以數
牝馬誘之乗䘒作之勢¶以巾羃其目間而進其母既已
(句/)徹巾然後暁其所生因¶垂耳俯首若不欲活者旁顧
適有永巷(但取其巷之長也/非謂宫中之名)¶脩直百餘步巷際有閈閎
(閎巷門也春秋傳/曰輦而入于閎)扄鑰甚固葢¶常所不啓者遂哀鳴疾
<pb:KR4d0009_WYG_014-8a>
馳以首觸其鋪(平/)如是者數踣而¶死嗚呼禮稱禽獸無
禮故父子聚麀夫馬本獸也古聖人¶調伏而策御之故
曰伏牛乗馬是也是馬也獸其身而人其¶心乎圉人誘
陷知恥而死於小人之心也逺矣圉人之心望<md:KR4d0009_SBCK_014-6a>¶於禽獸
者又逺矣予嘗恨不目覩其事具敝帷以葬之又¶懼其
事久泯而不傳且欲警聲色狗馬之家與世之内亂¶者
故記¶
　　録海人書
<pb:KR4d0009_WYG_014-8b>
秦末有海島夷人上書詣闕者曰日月東海島夷人臣
某¶謹昧死再拜上書皇帝闕下臣世居海上盜魚鹽之
利以¶自給今秋乗潮放舟下㟁漸逺無何疾飇忽作怒
浪四起¶飄然不自知其何往也經信宿風恬浪平天色
晴霽倚橈¶而望似聞洲島間有語笑聲乃疊棹而趨之
至則有居人¶百餘家垣籬廬舍具體而微亦小有耕墾
處有曝背而偃¶者有濯足而坐者有男子網釣魚鼈者
有婦人采擷藥草<md:KR4d0009_SBCK_014-6b>¶者熈熈然殆非人世之所能及也臣
<pb:KR4d0009_WYG_014-9a>
因問之有前揖而對¶臣者則曰吾族本中國之人也天
子使徐福求仙載而至¶此童男丱女即吾輩也夫徐福
妖誕之人也知神仙之不¶可求也蓬萊之不可尋也至
是而作終焉之計舟中之糧¶吾族播之嵗亦得其利水
中之物吾族捕之日亦充其腹¶又取舟中葩卉以芼之
由是吾族延命而未死焉死則𦵏¶於此水矣生則育於
此洲矣懷土之情亦已斷矣且不聞¶五嶺之戍長城之
役阿房之勞也雖大半之賦三夷之刑¶其若我何且出
<pb:KR4d0009_WYG_014-9b>
食以餉臣明日登舟而迴復謂臣曰子¶能以吾族之事
聞於天子乎使薄天下之賦休天下之兵¶息天下之役
則萬民怡怡如吾族之所居處也又何僊之求<md:KR4d0009_SBCK_014-7a>¶何夀之
禱邪臣因漂逺方傳此異説非敢隱匿謹録以聞¶惟¶陛
下詳覽焉¶
　　後序¶
此書獻時葢秦巳亂而不得上達故史記闕焉余因收
而¶錄之以示於後
<pb:KR4d0009_WYG_014-10a>
　　并誥¶
惟四年王歸自克并敷誥并民作并誥王若曰惟天壽
萬¶物罔厥私唯君克肖上帝宅兆民罔厥暴天大唯其
辰¶星㒺不拱人大唯其君邦㒺不順不拱之謂亂天作
沴不¶順之謂逆君行罰古先哲王奉承天休時惟有唐
討厥丹<md:KR4d0009_SBCK_014-7b>¶浦時惟有虞征厥三苗在後世王克嗣二帝以
征以討以¶正厥位惟台凉德荷天之寳命在厥躬祗慄
危厲若濟巨¶海而弗庸舟惟其溺¶我先帝啓土建國十
<pb:KR4d0009_WYG_014-10b>
有九祀克用於賢克修於兵乃儉乃¶勤乃慈乃仁德升
於天天䧏祐¶我有宋俾萬方奉我命唯巴蜀交廣湘潭
吳越人罔敢弗¶率非天私於¶有宋唯天輔¶我先帝之明
德¶我先帝負天休命若將不逮薦以太牢報功于天祀
於圜¶丘嚴配<md:KR4d0009_SBCK_014-8a>¶我祖庶邦冡君㒺不助祭唯時有并悖我
命不供厥職¶我先帝奉天行誅問并之罪大勲未集用
棄厥世天之厯¶數在予一人予一人奉承¶先帝之令德
以荷天永命乃繕予甲胄治予車徒用輯¶我先帝之遺
<pb:KR4d0009_WYG_014-11a>
烈在并王元姦猾弗悛罪惡日稔毒流于下¶民罔攸蘓
國艱厥食督民先嵗租至於牛馬羊豕犬鷄莫¶得蕃息
民咨胥怨訴於皇天天鑒并民俾予弔予曷敢咈¶天以
速台罪伏順取逆并人率服唯并王元台亦宥厥辜¶俾
即生獻俘太廟先我祖禰羣后咸覲以稱台德嗚呼并¶
王元反道於天戾道於民非予咎汝汝實自喪於厥身
凡¶厥并民悉聽朕言闢乃田廬修乃耒耜復乃業無流
蕩離<md:KR4d0009_SBCK_014-8b>¶析無若并元時予其子育汝汝率我化從我教我
<pb:KR4d0009_WYG_014-11b>
其賞愎¶我政違我道我其刑唯刑賞在台手勉從訓言
㒺或怠¶宋既克并思偃武作休兵且將東巡狩於岱宗
作告成(休兵¶告成/二篇皆亡)¶
　　譯對¶
人有善道逺方之言可以合重譯而至之啇販與中國
之¶人市易而能不亂者其名曰譯或從而學之對曰吾
譯之¶小者也又何學焉夫譯易也大則能易其心小則
易其語¶而巳矣古者巢居穴處茹毛飲血無君臣父子
<pb:KR4d0009_WYG_014-12a>
夫婦長幼¶之制無道德仁義禮樂刑政之法蠢然而生
仆然而斃當¶是時天下之人皆如是爾是以伏羲神農
黄帝氏始善譯<md:KR4d0009_SBCK_014-9a>¶者也以皇道譯天下之人心故飲食衣
服器械耒耜牛馬¶之用作焉少昊顓頊髙辛唐虞又善
譯者也以帝道譯天¶下之人心故君臣父子夫婦長幼
之制行焉夏商周又善¶譯者也以王道譯天下之人心
故道德仁義禮樂刑政之¶法興焉三代之下譯天下者
或非其人故諸侯之善譯者¶以霸道譯之齊桓晉文譯霸
<pb:KR4d0009_WYG_014-12b>
之傑也秦不善譯者也天下¶之人幾復為邃古矣漢復
譯之猶雜霸焉自漢而下譯道¶多亂吾不復述也巳噫
古之譯天下者非已能之必有師¶焉力牧廣成皇之譯
師也伊尹吕望王之譯師也管夷吾¶舅犯霸之譯師也
蕭曺子房漢之譯師也總而言之周公¶孔子譯之最大
者也天下之人師之矣子之學譯勿學譯<md:KR4d0009_SBCK_014-9b>¶之小者不過
合宇内之語取商販之利爾當學周孔之道¶可以為帝
王師所謂譯之大者歟學者謝而退
<pb:KR4d0009_WYG_014-13a>
　　書蝗¶
仲尼修春秋設九例物為災則書之不為災則闕之葢
物¶之災祥繫君之善惡特取其為災者以垂戒爾苟不
為災¶者亦書之則慮後之為君者謂災不由德而由於
數也斯¶聖人之㣲㫖在焉故傳曰有蜚不為災亦不書
噫去聖漸¶逺詭誕爭起隂陽家流得以蔓其説使君天
下者視天災¶時變不務德以禳之但委其數而巳吁可
悲也然則君有¶修德禦災轉禍為福者苟滅而不書曷
<pb:KR4d0009_WYG_014-13b>
以儆後代是以堯¶水湯旱非不災也能以德禦之爾<md:KR4d0009_SBCK_014-10a>¶皇
宋嗣統之七載夏四月有飛蝗¶上念粢盛稼穯之重則
貶常膳避正寢徹宫懸𤯝災䘏刑¶以赦天下曾未旬浹
蝗死於野或曰¶皇上以勤儉之德馴致太平無為之風
將有待也天其或¶者因怠於理故用蝗以為戒果能修
德以禦之則¶我后之德唐堯之德也宋景之退熒惑太
宗之去蟲蝗得¶為比邪儒臣不佞敢作書蝗一篇附於
國史之末非獨彰¶我朝之善亦欲垂後世之戒也
<pb:KR4d0009_WYG_014-14a>
　　畫紀¶
古者自天子至士皆有家廟祭祀其先以木為神主示
至¶敬也唐季以來為人臣者此禮盡廢雖將相諸侯多
祭於<md:KR4d0009_SBCK_014-10b>¶寢必圖其神影以事之淳化甲午嵗予小子實罹
大罰洛¶陽處士楊丹寫我顯考中允府君神像盡妙恒
日思其居¶處思其笑語思之見見則或形於夢夫夢者
有時而神交¶不可常得矧其恍惚㝠昧不能審諦乎未
若約形取貌宛¶然如生嵗時朔望拜起瞻仰以慰㒺極
<pb:KR4d0009_WYG_014-14b>
之心祗肅視之苐¶不語爾嗚呼楊丹有大造於吾家也
復念吾家苦貧而無¶厚幣以飽丹欲丹亦好事者也從
吾乞言吾以秉筆不文¶請俟服闋今大祥已竟可以鼓
琴贈之斯文命曰畫紀¶
　
　
　
　小畜集巻十四¶
<md:KR4d0009_SBCK_015-1a>¶
<pb:KR4d0009_WYG_015-1a>
欽定四庫全書
　小畜集巻
