# -*- mode: mandoku-view; -*-
#+TITLE: 小畜集
#+DATE: 2015-09-11 08:40:49.950487
#+PROPERTY: ID KR4d0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0242-014小畜集-卷第十四.
<pb:KR4d0009_SBCK_014-1a>¶
王黄州小畜集卷第十四¶
　　雜文¶
　　　　　唐河店嫗&KR0019;¶
　　　　　　滁州五伯馬進傳¶
　　　　　有巢氏碑¶
　　　　　　記孝¶
　　　　　　記蜂¶
　　　　　記馬¶
　　　　　録海人書¶
　　　　　後序¶
　　　　　并誥¶
<pb:KR4d0009_SBCK_014-1b>¶
　　　　　譯對¶
　　　　　書蝗¶
　　　　　&KR0030;紀¶
　　　　唐河店嫗傳¶
唐河店南距常山郡七里因河爲名平時虜至店飲食遊¶
息不以爲恠兵興巳來始防捍之然亦未甚懼端拱中有¶
嫗獨止店上㑹一虜至繫馬于門持弓矢坐定呵嫗汲水¶
嫗持綆&KR0498;趨井懸而復止因胡語呼虜爲王且告虜曰綆¶
短不能及也嫗老力憊王可自取之虜因系綆弓杪俯而¶
汲焉嫗自後推虜墮井跨馬&KR0855;郡馬之介甲具焉鞍之後¶
復懸一&KR0510;首常山民吏觀而壯之噫國之備塞多用邉兵¶
<pb:KR4d0009_SBCK_014-2a>¶
蓋有以也以其習戰&KR0242;而不畏懦矣一嫗尚爾其人可知¶
也近世邊郡&KR0016;兵之勇者在上谷曰靜塞在雄州曰驍捷¶
在常山曰㕔子是皆習干戈戰&KR0242;而不畏懦者也聞虜之¶
至或父母轡馬妻子取弓矢至有不俟甲胄而進者頃年¶
胡馬南下不過上谷者乆之以靜塞&KR0016;兵之勇也㑹邊將¶
取靜塞馬分&KR0032;帳下以自衛故上谷不守今驍捷㕔子之¶
號尚存而兵不甚衆雖加召募邊人不應何也蓋選歸上¶
都離失郷土故也又月給微薄或不能充所賜介胄鞍馬¶
皆脆弱羸瘠不足禦胡其堅利壯徤者悉爲上軍所取及¶
其赴敵則此輩身先冝其不樂爲也誠能定其軍使有郷¶
土之戀厚其給使得衣食之足復賜以堅甲徤馬則何敵¶
<pb:KR4d0009_SBCK_014-2b>¶
不破如是得邊兵一萬可敵客軍五萬矣謀人之國者不¶
于此而留心吾未見其忠也故因一嫗之勇緫録邊事貽¶
于有位者云¶
　　　　滁州五伯馬進傳¶
進&KR0032;滁州軍籍又爲五伯三世矣進之子生而無左臂&KR0002;¶
髠截然(句)人以爲世主杖笞多納財利而髙下其心輕重¶
其手天譴之爾嗚呼鞭作官刑扑作教刑則鞭扑者帝王¶
之典也可不慎乎今之杖刑非古也古者示恥而巳故有¶
蒲鞭而誡者有束杖而治者雖然上失其道民散乆矣非¶
刑不足以驅人之善也旣不得巳而用之其可以喜怒財¶
貨易其心乎彼五伯賤&KR0032;也刑不自口出但以重輕不平¶
<pb:KR4d0009_SBCK_014-3a>¶
而天譴&KR0002;是况執天下之刑者邪吾見世禄之家子孫替¶
墜殘癃疾癈者有之爲人僕妾者有之飢寒道路者有之¶
豈止用刑之濫也其謟主忌賢剥民固寵斯天譴之大者¶
矣作馬進傳以自誡云¶
　　　　有巢氏碑¶
我承天命作民之帝生而不號死而無謚居民以巢因得¶
爲氏我先伏羲卦象未畫大壯之&KR0003;我民不知憑髙就樹¶
作巢之基撗蒭蔽空啓扉向風踈不爲拙宻不爲工晨翔¶
暮棲與禽鳥同弗&KR0328;弗網壽其考終比(讀如比/屋之比)巢熈熈&KR0002;¶
居天宫無何後主上棟下宇萌以堂奥漸其庭戸鳩繩聚¶
墨廻廊合廡痛乎我巢悄焉無覩猶頼伊&KR0132;儉于一時椽¶
<pb:KR4d0009_SBCK_014-3b>¶
不用斵堦無翦茨舜禹善嗣宮室孔卑不壯不麗民其歌¶
之至于周公攝政于&KR0078;明堂辟雍有威有儀亦克用乂人¶
罔知疲降及後世風俗澆漓窮奢極侈蔓延而滋瑶臺瓊¶
室夏商禍基章華壯楚忽焉空土姑&KR0171;麗吴&KR1940;然荒墟阿¶
房侈秦以荆以蓁未央奢劉爲壠爲丘秦漢之下土木孔¶
修霜斧雪斤千雕萬鎪金凝碧融簷架甍鈎䆫綺暈透壁¶
椒氣浮民力欲死工程不休惟競壯觀熟知衆叛刑以三¶
夷賦收太半門門出租室室思亂一家百楹束手而散追¶
思巢居如捫天漢於戲太古之君居民以巢非君之巢惟¶
民之巢故民不勞後世之主宅民以宇非民之宇惟君之¶
宇故民罹苦何當仁君常念巢居上節宮觀下豐室廬縱¶
<pb:KR4d0009_SBCK_014-4a>¶
不及于有巢亦庶幾堯乎舜乎大禹乎周公乎¶
　　　　記孝¶
占城大食之民&KR0010;航海而來賈于中國者多矣有父子同¶
載至福州而喪其父者其子擗踊殞咽水漿不入于口者¶
三日過是始汲泉于江濆糠籺而食之廬于墓側三年徒¶
跣旣終喪行有日矣又遶墳號慕幾(平)絶者數四然後豋¶
舟而去嗚呼三年之喪天下之通制自天子至于庶人一¶
也是以髙宗諒闇三年不言又夫子曰何必髙宗古之王¶
者皆然也漢代以來始有以日易月之禮至于人臣亦用¶
金革之&KR0003;皆非古也古者大臣有喪三年不呼其門故閔¶
子腰絰從公春秋謂君使之非也素冠之詩疾之巳甚近¶
<pb:KR4d0009_SBCK_014-4b>¶
代以來喪禮尤廢而蠻陬之人獨能盡禮豈教之也哉所¶
謂中國無禮樂則求之四夷非虚語也進士池文質閩人¶
也目覩其事爲予說云¶
　　　　記蜂¶
商於兎和寺多蜂寺僧爲予言之事甚具予因問蜂之有¶
王其狀何&KR0002;曰其色靑蒼差大于常蜂耳問胡以服其衆¶
曰王無毒不識其它問王之所處曰窠之始營必造一臺¶
其大如栗俗謂之王臺王居其上且生子于中或三或五¶
不常其數王之子盡復爲王矣&KR0010;分其族而去山甿患蜂¶
之分也以&KR0068;刺&KR0028;于王臺則王之子盡死而蜂不拆矣又¶
曰蜂之分也或團如罌或鋪如扇擁其王而去王之所在¶
<pb:KR4d0009_SBCK_014-5a>¶
蜂不敢螫失其王則潰亂不可嚮邇凡取其&KR0097;不可多多¶
則蜂飢而不蕃又不可少少則蜂墮而不作予愛其王之¶
無毒似以德而王者又愛其王之子盡復爲王似一姓一¶
君上下有定分者也又愛其王之所在蜂不敢螫似法令¶
之明也又愛其取之得中似什一而稅也至于刺王之臺¶
使絶其息不仁之甚矣故緫而記云¶
　　　　記馬¶
今諫議大夫東莞臧公(丙)予之執友也其先人事故魏王¶
符公(彦卿)諌議亦頗熟王之家事爲予言王之在鄴也多¶
畜名馬其牝亦有良者爲之息種&KR0010;擇徤馬以配之往往¶
得駿骨居一&KR0010;有牝産子與他駒特異者旣壯圉人將以合¶
<pb:KR4d0009_SBCK_014-5b>¶
其母當孳尾之月出而示之見其所生卒無欣合之態將¶
強之則蹄齧不可嚮邇圉人復曰以是駒配是母幸而騮¶
(俚談以牡馬爲/騮牝馬爲騍)其駿必倍不幸而騍又獲其種明年將胥¶
靡之(腐刑也俚/言改馬也)不可失也乃以數牝馬誘之乗䘒作之勢¶
以巾&KR0456;其目間而進其母旣巳(句)徹巾然後曉其所生因¶
垂耳俛首&KR0002;不欲活者旁顧適有永巷(但取其巷之長也/非謂宫中之名)¶
脩直百餘歩巷際有閈閎(閎巷門也春秋傳/曰輦而入于閎)扄鐍甚固蓋¶
常所不啓者遂哀鳴疾馳以首觸其鋪(平)如是者數踣而¶
死嗚呼禮稱禽獸無禮故父子聚麀夫馬夲獸也古聖人¶
調伏而御之故曰伏牛乗馬是也是馬也獸其身而人其¶
心乎圉人誘䧟知恥而死于小人之心也逺矣圉人之心望¶
<pb:KR4d0009_SBCK_014-6a>¶
于禽獸者又逺矣予甞恨不目覩其事具弊帷以葬之又¶
懼其事乆泯而不傳且欲警聲色狗馬之家與世之内亂¶
者故記¶
　　　　録海人書¶
秦末有海島夷人上書&KR0855;闕者曰月日東海島夷人臣某¶
謹昧死再拜上書皇帝闕下臣世居海上盗魚鹽之利以¶
自給今秋乗潮放舟下岸漸逺無何疾飈忽作怒浪四起¶
飄然不自知其何往也經信宿風恬浪平天色晴霽&KR0029;橈¶
而望似聞洲島間有語&KR0015;聲乃疊棹而趨之至則有居人¶
百餘家垣籬廬舎具體而微亦小有耕墾處有曝背而偃¶
者有濯足而坐者有男子網釣魚鼈者有婦人采擷藥草¶
<pb:KR4d0009_SBCK_014-6b>¶
者熈熈然殆非人世之所能及也臣因問之有前揖而對¶
臣者則曰吾族本中國之人世天子使徐福求仙載而至¶
此童男丱女即吾輩也夫徐福妖誕之人也知神仙之不¶
可求也蓬來之不可㝷也至是而作終焉之計舟中之粮¶
吾族播之&KR0010;亦得其利水中之物吾族捕之日亦充其腹¶
又取洲中葩卉以芼之由是吾族延命而未死焉死則葬¶
于此水矣生則育于此洲矣懷土之情亦巳斷矣且不聞¶
五嶺之戍長城之役阿房之勞也雖太半之賦三夷之刑¶
其&KR0002;我何且出食以餉臣明日臣豋舟而廻復謂臣曰子¶
能以吾族之事聞于天子乎使薄天下之賦休天下之兵¶
息天下之役則萬民怡怡如吾族之所居也又何仙之求¶
<pb:KR4d0009_SBCK_014-7a>¶
何壽之禱邪臣因漂遐方得此異&KR0003;弗敢隱匿謹録以聞¶
惟¶
陛下詳覽焉¶
　　　　後序¶
此書獻時蓋秦巳亂而不得上逹故史記闕焉余因收而¶
録之以示于後¶
　　　　并誥¶
惟四年王歸自剋并敷告并民作并誥王&KR0002;曰惟天燾萬¶
物罔厥私惟君克肖上帝宅兆民罔厥&KR0064;天大惟其辰(句)¶
星罔不拱人大惟其君&KR0022;罔不順不拱之謂亂天作沴不¶
順之謂逆君行罰古先哲王奉承夫休時惟有唐討厥丹¶
<pb:KR4d0009_SBCK_014-7b>¶
浦時惟有虞征厥三苗在後世王克嗣二帝以征以討以¶
正厥位惟台凉德荷天之寳命在厥躬祗慄危厲&KR0002;濟巨¶
海而弗庸舟惟其溺¶
我先王帝土建國十有八祀克用于賢克修于兵乃儉乃¶
勤乃慈乃仁德升于天天降祐¶
我有宋俾萬方奔我命惟巴蜀交廣湘潭吴越人罔敢弗¶
率非天私于¶
有宋惟天輔¶
我先帝之明德¶
我先帝&KR0018;天休命&KR0002;將不逮薦以太牢報功于天祀于圎¶
丘嚴配¶
<pb:KR4d0009_SBCK_014-8a>¶
我祖庶&KR0022;冢君罔不助祭時惟有并悖我命不供厥職¶
我先帝奉天行誅問并之罪大勲未集用弃厥世天之曆¶
數在予一人予一人奉承¶
先帝之令德以荷天永命乃繕予甲胄治予車徒用輯¶
我先帝之遺烈在并王元姦猾弗悛罪惡日稔毒流于下¶
民罔攸&KR0171;國艱厥食督民先&KR0010;租至于牛馬羊豕犬雞莫¶
得蕃息民咨胥怨許于皇天天鑒并民俾予弔予&KR0154;敢咈¶
天以速台罪仗順取逆并人率服惟并王元台亦宥厥辜¶
俾即生獻俘太廟光我祖禰群后咸覲以稱台德嗚呼并¶
王元反道于天戾道于民非予咎汝汝實自喪于厥身凡¶
厥并民悉聽朕言闢乃田廬修乃耒耜復乃業無流蕩離¶
<pb:KR4d0009_SBCK_014-8b>¶
析無&KR0002;并元時予其子育汝汝率我化從我教我其賞愎¶
我政違我道我其刑惟刑賞在台手勉從訓言罔或怠¶
宋旣尅并思偃武作休兵且將東廵狩于岱宗作告成(休/兵)¶
(&KR0123;成二/篇皆亡)¶
　　　　譯對¶
人有善道逺方之言可以合夷㑹戎交蠻接狄與中國之¶
人市易而能不亂者其名曰譯或從而學之對曰吾譯之¶
小者也又何學焉夫譯易也大則能易其心小則易其語¶
而已矣古者巢居穴處茹毛飲血無君臣父子夫婦長㓜¶
之制無道德仁義禮樂刑政之法蠢然而生仆然而斃當¶
是時天下之人皆戎狄爾是以伏羲神農黄帝氏始善譯¶
<pb:KR4d0009_SBCK_014-9a>¶
者也以皇道譯天下之人心故飲食衣服器械耒耜牛馬¶
之用作焉少昊顓頊髙辛唐虞又善譯者也以帝道譯天¶
下之人心故君臣父子夫婦長幼之制行焉夏商周又善¶
譯者也以王道譯天下之人心故道德仁義禮樂刑政之¶
法興焉三代之下譯天下者或非其人故諸矦之善譯者¶
以覇道譯之齊桓晉文譯覇之傑也秦不善譯者也天下¶
之人幾復爲戎狄矣漢復譯之猶雜覇焉自漢而下譯道¶
多亂吾不復述也已噫古之譯天下者非已能之必有師¶
焉力牧廣成皇之譯師也伊尹呂望王之譯師也管夷吾¶
舅犯覇之譯師也蕭曹子房漢之譯師也總而言之周公¶
孔子譯之㝡大者也天下之人師之矣子之學譯勿學譯¶
<pb:KR4d0009_SBCK_014-9b>¶
之小者不過合&KR0160;夷之語取商販之利爾當學周孔之道¶
可以爲帝王師&KR0001;謂譯之大者歟學者謝而退¶
　　　　書蝗¶
仲尼&KR0113;春秋設凢例物爲災則書之不爲炎則闕之盖物¶
之災祥繫君之善惡特取其爲災者以垂戒爾苟不爲災¶
者亦書之則慮後之爲君者謂災不由德而由于數也斯¶
聖人之微㫖在焉故傳曰有蜚不爲災亦不書噫去聖漸¶
逺詭誕争起隂陽家流得以蔓其&KR0003;使君天下者視天災¶
時變不務德以禳之但委其數而巳吁可悲也然則君有¶
修德禦災轉禍爲福者苟㓕而不書&KR0154;以儆後代是以堯¶
水湯旱非不災也能以德禦之爾¶
<pb:KR4d0009_SBCK_014-10a>¶
皇宋嗣統之七載夏四月有飛蝗¶
上念粢盛稼穡之重則貶常膳避正寢徹宮懸眚災䘏刑¶
以赦天下曽未旬浹蝗死于野或曰¶
皇上以勤儉之德馴致太平無爲之風將有待也天其或¶
者慮怠于理故用蝗以爲戒果能修德以禦之則¶
我后之德唐堯之德也宋景之退熒惑太宗之去虫蝗得¶
爲比邪儒臣不佞敢作書蝗一篇附于國史之末非獨彰¶
我朝之善亦欲垂後世之戒也¶
　　　　&KR0030;紀¶
古者自天子至士皆有家廟祭祀其先以木爲神主示至¶
敬也唐季以來爲人臣者此禮盡廢雖將相諸侯多&KR0021;于¶
<pb:KR4d0009_SBCK_014-10b>¶
寢必圖其神影以事之淳化甲午&KR0010;某小子實罹大罰洛¶
陽處士楊丹寫我顯考中允府君神采盡妙禮曰思其居¶
處思其&KR0015;語思之不見則或形于夢夫夢者有時而神交¶
不可常得矧其恍惚&KR0115;昧不能審諦乎未&KR0002;約形取貌宛¶
然如生&KR0010;時朔望拜起瞻仰以慰罔極之心祗肅視之第¶
不語爾嗚呼是丹有大造于吾家也復念吾家苦貧而無¶
厚幣以飽丹欲丹亦好事者也從吾乞言吾以秉筆不文¶
請俟服闋今大祥巳竟可以皷琴贈之斯文命曰&KR0030;紀¶
王黄州小畜集卷第十四¶
