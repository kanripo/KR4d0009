# -*- mode: mandoku-view -*-
#+TITLE: 小畜集
#+DATE: 2015-09-23 10:19:12
#+PROPERTY: JUAN 24

¶
　　　西京謝上表¶
　　　謝聖恵方表¶
　　　謝手詔别録賜生辰國信表¶
　　　謝傳宣撫問表¶
　　　為夀寧節不任朝覲奏事狀
<pb:KR4d0009_WYG_024-1b>
　　　奏姪男表¶
　　　謝賜姪男大理評事表¶
　　　繳連夀寧節功徳䟽表¶
　　　代吕相公讓起復第二表<md:KR4d0009_SBCK_024-1b>¶　　　代王侍郎讓官表¶
　　　代吕相公讓右僕射表¶
　　　為宰臣以彗星見求退表¶
　　　又謝恩表
<pb:KR4d0009_WYG_024-2a>
　　　為兵部向侍郎謝恩表¶
　　　為温侍郎謝除禮部尚書表¶
　　　為兵部張相公謝官表¶
　　　為史館李相公讓官表(二首/)¶
　　西京謝上表¶
臣某言伏奉恩制授臣西京留守已於今月日到任上
訖¶乍逺龍庭初臨龜洛望冕旒而積戀對宫闕以知榮
伏念<md:KR4d0009_SBCK_024-2a>¶臣素乏宏才偶逢開國歴兩朝而竊禄叨三入以
<pb:KR4d0009_WYG_024-2b>
無功去¶嵗因染沈痾懇辭重位抗表止期於致仕出綸
復委於留¶司四上讓章願罷已行之命載䝉答詔未諧
往訴之誠慮¶堅卧以要君遂力疾而受命此蓋¶陛下情
深念舊禮極退人遂令朽衰之年享此殊常之事¶入則
榮提相印冠四輔以調元出則分務神皋守三公而¶在
外仍啟荀池之貴彌彰洛宅之雄増老臣無徳之殃實¶
近古未行之典永言寵遇無與比倫而自感泣朝辭扶
力¶上道乍臨理所彌耀殘年奉列聖之宗祧覩百司之
<pb:KR4d0009_WYG_024-3a>
典故¶對兩觀而寧忘戀闕俯三川而更切朝宗謁¶太祖
之園陵魂銷弓劍掃先臣之墳墓淚滴松楸念往追<md:KR4d0009_SBCK_024-2b>¶思
既榮且懼惟慙潦倒不稱居留亦當䖍奉朝經旁詢屬¶
吏卧治上憑於聖化求醫庶便於微軀固無禆補之功但¶
感始終之道¶
　　謝聖惠方表¶
臣某言今月日得進奏院狀報十日准御書院劄子奉
聖¶旨降太平聖惠方第五十一巻至一百巻并排門目
<pb:KR4d0009_WYG_024-3b>
録一¶巻共五十一册並用紫綾裝褫黄絹作簽仰進奏
院逓到¶西京賜臣者宸眷曲迴上方新製聖惠本霑於
黎庶天慈¶續賜於老臣欲令病廢之軀再獲康寧之福
(中謝/)伏惟¶尊號皇帝陛下與世作範視民如傷窮百病
之根源選十¶全之方術爰自朱邸逮于紫宸垂十五年
成一百巻救疾<md:KR4d0009_SBCK_024-3a>¶病瘡瘍之理盡金石草木之情莫不岐
伯秦和獻其伎術¶倉公扁鵲奏其方書辨五聲五色之
微察九竅九蔵之動¶御製别加於序引生靈咸識於指
<pb:KR4d0009_WYG_024-4a>
歸笑𤣥宗廣濟之方一¶何太簡繼黃帝親嘗之理千古
同輝頃以模印未全施行¶不廣臣方居黃閣首被鴻恩
常恐此生不見全集豈謂¶陛下曲存終始再有頒宣窺
天愈覺於髙明觀海莫知其¶涯涘惠過反魂之藥功深
起蹷之鍼進奏謝恩恐自殊於¶方鎮拜章叙感猶竊比
於台司更延遲暮之年實自生成¶之徳臣無任感天荷
聖激切屏營之至¶
　　謝手詔别録賜生辰國信表
<pb:KR4d0009_WYG_024-4b>
臣某言今月日伏䝉聖慈差臣男某官押賜臣生辰者
天<md:KR4d0009_SBCK_024-3b>¶眷迴光私門積耀方動劬勞之感忽承睿聖之知舉
族為¶榮百身何報伏念臣才非兼濟運偶重熈一言無
補於宸¶聰三入徒塵於相位向以虚羸遘疾筋力不支
優容猶别¶於上台拜謁不拘於常禮死難塞責方期伏
枕以上章疾¶既有瘳亦合懸車而告老尚戀文明之徳
冀伸補報之心¶豈謂陛下特記生辰曲迴睿眷衣襲六
宫之製器分三¶品之珍出鞍馬於内閑分綵繒於天府
<pb:KR4d0009_WYG_024-5a>
惟慙老朽不稱鮮¶華無褐無衣益負下民之媿有始有
卒空知上聖之恩惟¶思苦口之言以盡致君之節過此
以往莫知所為¶
　　謝傳宣撫問表¶
臣某言臣男某押生辰國信至伏䝉聖慈召赴崇政殿
面<md:KR4d0009_SBCK_024-4a>¶傳宣示撫問者俯聴聖語如對天顔涕泣感恩兢惶
失次¶伏念臣遭逢有素功業無聞亦嘗潜數昔賢畧徵
近代劉¶仁軌處保釐之任功著征遼裴晉公兼將相之
<pb:KR4d0009_WYG_024-5b>
權勲髙伐¶蔡稱為國老不愧後人臣無此勤勞有此名
位未諧休退常¶負憂虞豈意生辰尚闗聖念特垂寵錫
俾耀衰殘詞臣草¶詔於玉堂已循往例家丁授宣於金
口事則非常萬死百¶身終難補報無任涕咽感恩之至¶
　　為夀寧節不任朝覲奏事狀¶
臣伏念沈痾未愈聖節將臨顧筋力以不支望雲天而
積¶恨既乖修覲莫敢寧居竊以臣自偶昌朝久叨貴仕
入則¶位崇於三事累玷台司出則名冠於諸侯謬塵居
<pb:KR4d0009_WYG_024-6a>
守凡闗<md:KR4d0009_SBCK_024-4b>¶慶賀皆合率先而况夀寧嘉辰節名新改當百
辟稱觴之¶日是二年伏枕之餘歴夏經秋有増無減莫
預歡呼之㑹¶僅成病廢之身天邉空仰於流虹牀下尚
迷於鬭蟻傾堯¶日而雖仝葵藿逼虞泉而自念桑榆遐
瞻北極之光恨無¶迅翼善禱南山之夀但有精誠臣無
任祈天祝聖激切憂¶惶之至¶
　　奏姪男表¶
臣前件姪男某早慕通修比求科試既未精於舉業難
<pb:KR4d0009_WYG_024-6b>
輕¶入於文場尋以奏授朝恩補充衙内隨從已經於三
任蹉¶跎遂滯於一名况四房昆弟之間唯有此姪念千
載君臣¶之分恐失良時倘蒙甄録之恩粗有公勤之誡
干犯宸扆<md:KR4d0009_SBCK_024-5a>¶無任兢惶激切之至¶
　　謝賜姪男大理評事表¶
右臣伏䝉聖慈授臣姪男某大理評事者祗荷寵光不
任¶榮懼伏以法寺美官聖朝好爵凡云選授必擇器能
豈期¶不調之材遽忝起家之命伏念臣姪男某禀訓雖
<pb:KR4d0009_WYG_024-7a>
久知書¶未深但以補署職名侍行藩鎮既蹉跎而有素
恐仕進以¶無階爰因誕聖之辰輒有量材之請伏䝉¶尊
號皇帝陛下不循常例特降殊恩賜猶子之官常念老¶
臣之衰暮諒殺身而何報空舉族以知榮臣無任¶云云
　　繳連夀寧節功徳䟽表¶
右伏以海静山明千載啟興王之運天長地久萬邦傾
祝<md:KR4d0009_SBCK_024-5b>¶聖之心居留既冠於台司䖍禱寧同於庶位是以集
祗園¶之開士啟秘藏之真經仰讚雲天不舍晝夜鐘梵
<pb:KR4d0009_WYG_024-7b>
鏘洋於¶四水香花煥耀於六街預期華渚之星已滿周
天之月仗¶西方之聖教祝南面之至尊庶使星望帝車
與金輪而永¶固山齊聖夀歴沙刧以長存臣無任¶云云
　　代吕相公辭起復第二表¶
草土臣某言臣方處衰摧忽聞恩命泣血負罪號天自
陳¶詔㫖未從荒迷殆絶(中謝/)伏念臣燮調無狀侍養乖
方於¶國於家非忠非孝不自殞滅招此鞠凶敢期苫塊
之間更¶被絲綸之命伏蒙¶尊號皇帝陛下曲行恩例過
<pb:KR4d0009_WYG_024-8a>
念遭逢雖荷寵榮恐傷風教<md:KR4d0009_SBCK_024-6a>¶况古人重及親之禄君子
有終身之喪臣雖不才粗聞斯¶義必將負一抔之土封
五尺之墳慰泉下之幽魂赴天下¶之達禮固非飾詐乃
是常情伏望¶陛下少抑恩私姑全大體寢兹成命俾執
通喪免令不孝¶之名有辱具瞻之地臣無任呌天叩地
哀號殞絶之至¶
　　代王侍郎讓官表¶
臣某言今月日伏䝉聖慈賜臣官告一通勅牒一道特
<pb:KR4d0009_WYG_024-8b>
授¶臣户部侍郎叅知政事兼加階勳爵邑者位列二卿
職叅¶四輔雖聴成命實懼曠官呌天閽而自卜逺圖懷
帝澤而¶誠非飾詐(中謝/)伏念臣才非命世學謝通儒雕
蟲强繼於¶家門射鵠敢希於科第不謂䇿名之日適當
出震之期垂<md:KR4d0009_SBCK_024-6b>¶衣方霈於殊恩釋褐不循於常調未經歴
試使立班行不¶出數年俄居近密佐乃聖乃神之主為
旅進旅退之人有¶何謨猷裨益政化至于斷決機務無
非稟聴聰明尸禄居¶多黜幽有待雖聖情之未咎在物
<pb:KR4d0009_WYG_024-9a>
議而可驚豈謂¶尊號皇帝陛下猥以謏才入叅大政在
青壇之行慶雖舉¶彛章佐黃閣之持衡是為非據而又
階勲並進爵邑兼榮¶苟或不辭豈為度徳且陳力就列
有不能則止之言惟器¶與名有不可假人之議願改已
行之命免貽將至之殃伏望¶陛下特寢新恩令居舊位
靡厚素餐之罪庶無覆餗之虞¶臣則老在諫垣終於密
地永知止足敢有覬覦獲避斯權¶是為多福<md:KR4d0009_SBCK_024-7a>¶　　代吕相公讓右僕射表
<pb:KR4d0009_WYG_024-9b>
臣某言今月日伏奉制命授臣守尚書右僕射仍改賜
功¶臣者平章三事績効無聞師長百僚恩榮不次雖聴
已行¶之命實懷非據之憂伏念臣猥以常才驟逢昌運
擢第偶¶叨於殊級効官徧歴於清華皆自聖知實無公
望頃者入¶叅大政遂正中樞雖堅報主之心且昧化民
之術炎凉屢¶換尸素彌多洎免鼎司猶居冢宰六卿分
職既首冠於班¶行五日延英但祗奉於朝請省躬知忝
没齒為榮豈意謬¶荷聖恩復登台席避讓不獲兢惶失
<pb:KR4d0009_WYG_024-10a>
容自再秉鈞衡遽罹¶寒暑雖身非土木粗欲答於鴻私
而職昧經綸終無禆於¶至化有辜重任㒺稱具瞻固合
黜自廟堂放歸田里揚于<md:KR4d0009_SBCK_024-7b>¶著位以勵事君伏䝉¶尊號皇
帝陛下曲念遭逢俯存終始特加端揆仍賜功臣¶矜其
不逮之心所謂退人以禮然而中臺峻秩右相古官¶若
台司無狀之人處㑹府彌髙之位則具僚安仰後代何¶
觀伏望¶陛下少抑私恩顯従公議特追前詔别授散官
庶使好進¶之流詎敢妄動不才之士得以少懲區區懇
<pb:KR4d0009_WYG_024-10b>
誠實非飾讓¶干犯宸嚴無任感天荷聖激切¶屏營之至
　　為宰臣以彗星見求退表¶
臣某言臣聞平章百姓任繫於安危册免三公必因於
災¶異覩上𤣥之示譴居大位以何顔伏念臣等俱乏宏
才濫<md:KR4d0009_SBCK_024-8a>¶司庶政昧燮調之至理乖啟沃之嘉謨徒以先帝
誤知驟¶加擢用聖君嗣統曲示優容嵗月屢更弼諧無
狀既失具¶瞻之望果貽覆餗之懲數日以來妖星忽見
謀人之國羞¶皇化之未孚代天之工致乾文之告變此
<pb:KR4d0009_WYG_024-11a>
而不責何以致¶君伏惟¶尊號皇帝陛下舜孝奉先堯心
稽古勵克勤之至徳推好¶問之虛懷循列聖之丕基守
而勿失委大臣之政柄用之¶弗疑無一事不賜詢求無
一言不䝉聴納上下之情靡間¶小大之政可行所宜臻
福慶於黔黎召休祥於蒼昊而星¶緯若此廟謨可知是
乃元首至明股肱不稱之明驗也伏¶以君臣同體非人
不居隂陽未和擢士為相乃邦家之令<md:KR4d0009_SBCK_024-8b>¶典今古之彛章
伏望¶陛下思宗社之逺圖惜廟堂之重任旁求巖穴博
<pb:KR4d0009_WYG_024-11b>
採搢紳¶俯順人心上答天誡必生良弼用協聖猷克致
和平坐銷¶變咎臣等不勝鼎足耻對朝行明降綍綸放
歸田里免玷¶秉鈞之地甘為擊壤之民用此終身實為
多幸臣等無任¶叨榮竊禄戰汗待罪之至¶
　　又謝恩表¶
臣等言近以變生乾象罪在鼎司再上封章懇避廊廟
伏¶奉批答未賜允俞(中謝/)竊以休咎之徵繫于政教宰
輔之¶任職在燮調得人則降祥非人則示譴惟天降鑒
<pb:KR4d0009_WYG_024-12a>
若影隨¶形伏念臣等備位三台歴事二聖既不能内安
百姓使盡<md:KR4d0009_SBCK_024-9a>¶闢於汙萊又不能外撫四方俾載櫜於弓矢
但妨賢路莫¶報國恩遂致和氣未融星文失度易云又
誰咎也語曰于¶汝安乎是以願罷鈞衡請求輔弼庶銷
天誡克致時雍伏¶䝉陛下薦降絲綸曲形敦諭雖未加
放逐而實不遑寧¶况復避正殿於宸居減太官之常膳
引萬方之罪皆在聖¶躬退三舎之妖必迴天意臣等尚
容待罪彌積厚顔當主¶憂臣辱之時抱尸禄素餐之過
<pb:KR4d0009_WYG_024-12b>
免冠伏闕再三慮黷於天¶聰碎首糜軀萬一冀伸於臣
節敢不精求治本廣察物情¶討論國經勤恤民隠議邉
防之措置評刑政之弛張庶㡬¶上減焦勞旁銷氛祲稍
逃官謗免辱聖知區區之誠實在¶于此臣等無任感天
荷聖激切屏營之至<md:KR4d0009_SBCK_024-9b>¶　　為兵部向侍郎謝恩表¶
臣某言伏奉制書入叅朝政拜章陳讓答詔不從兢憂
失¶圖黽勉就位伏念臣出于寒素偶玷科名先帝誤知
<pb:KR4d0009_WYG_024-13a>
驟加¶擢用聖君嗣統未忍棄遺在臣心而自知聴物論
之難處¶豈謂尊號皇帝陛下特頒綸命俾佐鼎司職在
弼諧事¶闗理亂自非抱訏謨之業有變通之方上可以
啟沃四聰¶下可以贊成三事則何以副搢紳之佇望塞
宵旰之虚懷¶是敢具述懇誠願罷光寵陛下不移前詔
終辱天恩再¶三慮黷於天心萬一冀傾於臣節又念兩
朝近侍五稔叨¶榮雖覆載之恩終無補報幸犬馬之力
未甚衰殘謹當知¶無不為退思補過調四時於玉燭誠
<pb:KR4d0009_WYG_024-13b>
愧昔賢誓一命於鴻<md:KR4d0009_SBCK_024-10a>¶毛寧忘死地臣無任感天荷聖激
切屏營之至¶
　　為温侍郎謝禮部尚書表¶
臣某言伏奉聖慈授臣禮部尚書者罷贊鼎司美遷宗
伯¶推恩掩過省已慙魂伏念臣跡本孤貧才非秀茂當
先朝¶之踐祚遇丹陛之較文自忝科名動踰涯分驟登
密勿㒺¶効涓涘雖竭精誠畧無獻替洎罷歸諫署出領
藩條奔走¶五年遷移四郡徇公之志中外不渝戀闕之
<pb:KR4d0009_WYG_024-14a>
心朝昏在望¶先皇帝召使荆渚俾佐台司未伸致主之
誠遽逼上仙之¶數薄命雖在孤魂已銷伏遇¶尊號皇帝
陛下統嗣不基遵承先㫖特遷官秩曲示優容¶又換炎
涼寧無裨補引退難輕於去就戀恩遂渉於因循<md:KR4d0009_SBCK_024-10b>¶一事
蔑聞兩朝冒寵宜從逺貶用戒將來伏䝉¶陛下曲念遭
逢特存終始峻陟六卿之列罷叅三事之權¶塵兹顯官
未塞公議古人所謂進則負天下之望退不失¶六曹尚
書者臣今是也南宫踈逺北極崇髙欲報鴻恩未¶知死
<pb:KR4d0009_WYG_024-14b>
所臣無任¶云云
　　為兵部張相公謝官表¶
臣某言臣仰遵帝令再踐鼎司無非常之才負天下之
望¶任重徳薄以榮為憂(中謝/)伏念臣猥以庸材驟登貴
仕前¶忝三事行將二年憂畏則多輔弼無効罷歸左轄
尋改正¶卿遷移數州奔走萬里屬先朝厭代方泣血於
終天洎聖¶主承祧幸常叅而就日甘在散地以終此生
豈謂<md:KR4d0009_SBCK_024-11a>¶尊號皇帝陛下過求舊臣曲奉先㫖委以萬務冠
<pb:KR4d0009_WYG_024-15a>
于三台聖眷¶則隆物論未允懇疏陳讓宸慈弗俞勉就
巖廊若墜淵谷¶方今皇澤雖廣黔黎未康西北邉防不
無屯戍東南土俗¶亦有災傷當¶陛下宵衣旰食之時責
微臣富國安人之術將何智畧以¶副倚毗但念生逢聖
朝年過知命不敢愛死或期報恩苟¶捨短以從長庶以
勞而補過涕泪兢惕不知所為臣無任¶云云
　　為史館李相公讓官表¶
臣某言伏覩制命授臣守本館平章事監修國史者台
<pb:KR4d0009_WYG_024-15b>
輔¶正名䇿書重職載循非據曷稱具瞻夙夜以來神魂
飛越¶(中謝/)伏以承天之序王者所以闡鴻猷秉國之鈞
宰相所<md:KR4d0009_SBCK_024-11b>¶以熈庶績代天理物負重位髙苟非英賢必見
壅敗伏念¶臣才非拔俗世乏顯官爰自䇿名適逢昌運
繼箕裘之業¶位巳過於先臣踐臺閣之資身久妨於賢
路¶太宗皇帝擢叅大政莫著微功冒榮則多無狀罷去¶
皇帝陛下初昇望苑慎擇官僚叨賓䕶之重名佐元良
之¶茂徳蔑聞輔導空積嵗時伏遇¶陛下纂嗣皇圖復陪
<pb:KR4d0009_WYG_024-16a>
相府送往事居之節但極哀榮庇民¶尊主之方實無措
置恐干物議有玷聖猷豈謂¶陛下過念遭逢特加倚注
命之為相恐累知人况吕端以¶黃髪重名退居傅保李
至乃青宫同列出守藩維獨臣瑣¶材當此重任乍聞綸
命實駭朝端將何以踐三事之崇髙<md:KR4d0009_SBCK_024-12a>¶居兩朝之通顯苟
恃知難之㫖必貽覆餗之憂伏望¶陛下博採搢紳旁求
巖穴必有經綸之器出膺宵旰之心¶惟廟堂之任得宜
則祖宗之業不墜由衷斯在得請為期¶臣無任¶云云
<pb:KR4d0009_WYG_024-16b>
　　第二表¶
臣某言自承制命尋拜封章未賜允俞不遑啟處(中謝/)
伏¶以知人安民謂之聖主度徳量力謂之通賢苟冒寵
榮必¶乖倚注豈獨失具瞻之望亦恐傷則喆之明伏惟¶
尊號皇帝陛下負荷¶二聖之基勤求萬機之務必欲化
民成俗與古為徒所宜¶擇間出之才輔文思之徳然後
内安百姓外撫四夷使社<md:KR4d0009_SBCK_024-12b>¶稷永康揚¶太祖太宗之業聖
賢相遇成可久可大之功物論人心所¶望若此如臣斗
<pb:KR4d0009_WYG_024-17a>
筲小器章句諸生但以遭逢遂居通顯¶先皇帝擢從内
署俾贊中樞莫効涓埃空更嵗月洎退居¶散地自誓終
身豈期際㑹儲宮列漢皇之四皓踐揚相府¶預虞舜之
五臣當¶陛下鋪張政教之時是微臣傾竭謨猷之日徒
有致君之志¶實微經國之才行將二年未立事業久妨
賢路又正台司¶時來而身不自知詔下而人應失色伏
望¶陛下特迴成命别付鉅賢俾伸夔契之才用助唐虞
之化¶庶陳力就列遂不能則止之心惟器與名得不可
<pb:KR4d0009_WYG_024-17b>
假人之<md:KR4d0009_SBCK_024-13a>¶道言非飾讓情逼知難伏閤拜章期于得請臣
無任¶云云
　
　
　
　
　
　小畜集巻二十四<md:KR4d0009_SBCK_024-13b>¶<md:KR4d0009_SBCK_025-1a>¶
<pb:KR4d0009_WYG_025-1a>
欽定四庫全書
　小畜集巻二十五¶　　　　宋　王禹偁　撰
