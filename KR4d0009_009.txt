# -*- mode: mandoku-view; -*-
#+TITLE: 小畜集
#+DATE: 2015-09-11 08:40:49.680868
#+PROPERTY: ID KR4d0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0242-009小畜集-卷第九.
<pb:KR4d0009_SBCK_009-1a>¶
王黄州小畜集卷第九¶
　　律詩¶
　　　　　南郊大禮詩(十首)¶
　　　　　太師中書令魏國公冊贈尚書令追封真定¶
　　　　　　王趙(諱普)挽謌十首¶
　　　　　和仲咸詩六首(並用本韵)¶
　　　　　寄海州副使田舍人¶
　　　　　㳟聞种山人表謝急徴不違榮侍因成拙句¶
　　　　　　仰紀髙風¶
　　　　　再賦二章一以頌髙人之風一以伸俗吏之¶
　　　　　　意¶
<pb:KR4d0009_SBCK_009-1b>¶
　　　　　　五更睡¶
　　　　　　自咏¶
　　　　　　遣興¶
　　　　　　夏雲¶
　　　　　　丹河閑歩¶
　　　　　　新秋即事(三首)¶
　　　　　　秋居幽興(三首)¶
　　　　　　前賦春居雜興詩二首間半歳不復省視因¶
　　　　　　　長男嘉祐讀杜工部集見語意頗有相類¶
　　　　　　　者咨于予且意予竊之也予喜而作詩聊¶
　　　　　　　以自賀¶
<pb:KR4d0009_SBCK_009-2a>¶
　　　　　　翟使君挽歌(三首)¶
　　　　　　村行¶
　　　　　　淳化二年八月晦日夜夢子上前賦詩既寤¶
　　　　　　　唯省一句云九日山州見菊花間一日有¶
　　　　　　　啇於貳車之命實以十月三日到郡重陽¶
　　　　　　　已過殘菊尚多意夢已徴矣今忽然一歳¶
　　　　　　　又逼豋高追續前詩句因成四韵¶
　　　　　　仲咸就加郡印因以四韵賀而勉之¶
　　　　　　自嘲(二韵)¶
　　　　　　雪霽霜晴獨㝷山逕菊花猶盛感而賦詩¶
　　　　　　寄豐陽喻長官¶
<pb:KR4d0009_SBCK_009-2b>¶
　　　　　　　官舍竹¶
　　　　　　　雪夜看竹¶
　　　　　　　喜雪貽仲咸¶
　　　　　　　賦得臘雪連春雪¶
　　　　　　　立春日細雨¶
　　　　　　　霽後望山中春雪¶
　　　　　　　閑居¶
　　　　　　　有懐戚二仲言同年¶
　　　　　　　春郊寓目¶
　　　　　　　杏花(七首)¶
　　　　　　　寄陕府通判孫状元(何)兼簡令弟秀才(僅)¶
<pb:KR4d0009_SBCK_009-3a>¶
　　　　　　　日長簡仲咸¶
　　　　　　　春郊獨歩¶
　　　　　　　種菜了雨下¶
　　　　　　　偶置小園因題二首¶
　　　　　　　戯從豊陽喻長官覔筍¶
　　　　　　　三月廿七日偶作簡仲咸¶
　　　　　　　别啇山(量移觧州作)¶
　　　　　　　送廵撫侍讀吕司諌¶
　　　　　　　别丹水(已下量移觧州作)¶
　　　　　　　别四皓廟¶
　　　　　　　别仙娥峰¶
<pb:KR4d0009_SBCK_009-3b>¶
　　　　　　　别北窓竹¶
　　　　　　　别堂後海棠¶
　　　　　　　量移後自嘲¶
　　　　　　　量移自觧¶
　　　　　　　留别仲咸二首¶
　　　　　　　出啇州有感¶
　　　　　　　閿郷縣㽜題陶氏林亭¶
　　　　　　　寄潘處士¶
　　　　　　　将及陕郊先寄孫状元¶
　　　　　　　甘棠即事簡孫何¶
　　　　　　　觧梁官舍¶
<pb:KR4d0009_SBCK_009-4a>¶
　　　　　中條山(二十韵有序)¶
　　　　　五老峰(十六韵)¶
　　　　　書孫僅甘棠集後¶
　　　　　櫻桃(十六韵)¶
　　　　　贈朗上人¶
　　　　南郊大禮詩(十首)¶
聖君重卜祀南郊仗用黄麾間白旄仙吹冷翻蒼玉佩曉¶
霞晴透絳紗𫀆天開兠率齋宫静海湧蓬莱帳殿髙遷客¶
生還知有望啇山不敢讀離騷¶
　　　　其二¶
百僚冠劒互珊珊文物威㽔屬禮官清漏宿齋宣祖廟質¶
<pb:KR4d0009_SBCK_009-4b>¶
明行事昊天壇旌旗漠漠帷宫曉星斗依依綵内寒腸斷¶
啇於左遷客圎丘無分得榮觀¶
　　　　其三¶
嚴配郊丘展孝思質文叅酌禮無違大羮味薄牲牷潔至¶
樂聲和鳯鳥飛黄道月斜風細細紫壇天曉露霏霏可憐¶
此夜啇山客畫盡爐灰涙滿衣¶
　　　　其四¶
綵城殘月帶微霜版奏中嚴夜未央三獻欲終侵曙色百¶
神齊下散天香珠旒微亂塤箎韻柴燎輕籠劔佩光此夕¶
啇山對何物猿啼鳥哭樹蒼蒼¶
　　　　其五¶
<pb:KR4d0009_SBCK_009-5a>¶
嚴禋禮退一陽生抃賀歡呼動四溟聖夀乆長南至日寳¶
圗髙大北星辰九重城闕天将曙百萬人家户不扄知有¶
化工無弃物海波分納一浮萍¶
　　　　其六¶
乾元門上赭袍光雉扇初開散御香郊祀一千年運祚赦¶
書三萬里封疆人間草木霑皇澤天上咸韶送夀觴惆悵¶
昔年曽侍從而今翻似䑕㸱膓¶
　　　　其七¶
六街旌斾嚲虹蜺仙仗參差羽衛齊千歩廊前班振鷺百¶
㝷竿上掲金雞狴牢冷落停丹茟郡國&KR0794;呼拆紫泥鳯閣¶
舊臣期赦宥免教長似觸藩羝¶
<pb:KR4d0009_SBCK_009-5b>¶
　　　　其八¶
千官雲擁御樓時朝服紛紛換禮衣萬國稊航歸大國一¶
聲雷雨破圎扉青蝇傳去人人喜丹鳯銜来處處飛收盡¶
洛南遷客淚全家潜望日邊歸¶
　　　　其九¶
綵雲隨歩下乾天雨露新恩洽普天四輔首迎丹鳯詔六¶
師齊散廩犧錢熈熈品物瞻堯日習習薫風動舜絃啇洛¶
貳車當此際舊朝衣上涙潺湲¶
　　　　其十¶
年来不見祀圎丘謫宦擕親歎白頭作賦有時悲鵩鳥殺¶
身無路學犧牛非才豈合居臺閣歸夢徒勞近冕旒千載¶
<pb:KR4d0009_SBCK_009-6a>¶
遭逢如未替此身重見帝王州¶
　　　　太師中書令魏國公冊贈尚書令追封真定王¶
　　　　　趙(諱普)挽謌(十首)¶
玄象中台拆皇家上相薨大功銘玉鉉宻事在金縢無復¶
同魚水空嗟失股肱若言豊沛舊陪葬近長陵¶
　　　　其二¶
經緯千年業陶鎔萬物功藩垣龍節在禁掖鳯池空鹵簿¶
䝉寒雨銘旌颺曉風太常草儀注全似葬周公¶
　　　　其三¶
重位經三入髙年過七旬有言皆為國無日不憂民温樹¶
蕭蕭影甘棠漠漠春遥知神德廟配饗更何人¶
<pb:KR4d0009_SBCK_009-6b>¶
　　　　其四¶
國喪三台首家藏五廟尊紀功誰秉茟冊贈帝臨軒盛德¶
㽜千古貞魂閉九原皇情弥&KR0942;悼天柱折崑崙¶
　　　　其五¶
麟喪虚靈囿鳯衰空帝捂陶鎔存庶彚霖雨潤寰區舊䟽¶
同伊訓遺章入禹謨九原何所恨猶未滅匈奴¶
　　　　其六¶
空留遺像在凌烟誰繼堂堂命世賢将相位高三十載風¶
雲道合一千年霖収傅說巖前雨石隕媧皇補後天見說¶
吾君舉哀處重瞳揮洒淚潺湲¶
　　　　其七¶
<pb:KR4d0009_SBCK_009-7a>¶
君恩雖聼罷居㽜官拜維師命更優異物忽隨黄石葬晚¶
年終負赤松逰慿誰借筯論歸馬無復停車問喘牛唯有¶
功名書信史肯同塵土一時休¶
　　　　其八¶
曽拜四章辭相府又陳三表罷留司朝廷年德劉仁軌終¶
始功名郭子儀印鏁黄金塵暗澹堂閑綠野草離披吾君¶
若念先朝舊應似文貞御製碑¶
　　　　其九¶
忍聼鼕鼕窆鼓聲笳簫嗚咽暮雲凝勲勞自合同蕭相謚¶
法還湏比魏徴暁月暗垂丹旐露夜風輕觸繐帷燈三川¶
父老知何限盡逐靈輀涙滿膺¶
<pb:KR4d0009_SBCK_009-7b>¶
¶
元老令終歸葬日有司重奏輟朝時駢羅鹵簿三公禮告¶
赴同&KR0576;五月期何處更求廊廟器是誰重作帝王師啇山¶
副使偏垂淚未報當年國士知¶
　　　　和仲咸詩六首(並用本韵)¶
　　　　　和與豊喻陽夜話(仲咸与喻令/同江左人)¶
澤國来朝積歲年啇山相遇話郷原郄詵重折月中桂(仲/咸)¶
(江南己及第入朝自左/馮户椽鏁&KR0550;又及第)陶令未歸江上村嵐氣滴空無限¶
翠泉聲通夕有何冤寒燈挑盡芳樽竭所得新奇盡雅言¶
　　　　　和廻喻令詩集(喻令名蟾/鳬之裔孫)¶
風稚荒凉信可悲家聲㽜得盡玄微且欣丹穴一毛在莫¶
<pb:KR4d0009_SBCK_009-8a>¶
道沅江九肋稀思苦也知関國政官卑應為洩天機他時¶
遷客歸朝去擬覓瓊瑶滿䄂歸¶
　　　　　和自詠¶
玉經炎火竹經霜却把剛腸變酒腸庾信悲哀休作賦接¶
輿歌曲且佯狂更諳喪亂災為福(仲咸㓜經/江左離亂)藴蓄才華有¶
若亡孤宦由来宜晚逹祝君霄漢路岐長¶
　　　　　和與盧氏宋氏少府話舊逰¶
舊逰前政一追㝷(仲咸十五前/任盧氏尉)宦路遷移敵古今黄綬位¶
卑曽歎命青宫官冷不妨吟(仲咸今/為中允)烟嵐不改當窓色桃¶
李應垂滿砌隂好寄新詩題舊壁為言梅福珥朝簮¶
　　　　　和題鳴馬廟(廟在豊陽古老傳云昔有人冠/盖乘馬隱于此山鄉人祠而祀)¶
<pb:KR4d0009_SBCK_009-8b>¶
(之至今時聞馬鳴其/靈異具仲咸詩序)¶
何人祠廟立空山四皓精靈合徃還疋馬不辭峰更險冥¶
鴻應爲世多艱雲生碧殿縈鴟尾風觸金鋪動獸環欲識¶
姓名無問處空聞靈異庇啇顔¶
　　　　　和送道服與喻宰¶
朝客吟詩送羽衣應知彭澤乆思歸三年官滿誰㽜得領¶
鶴擕琴賦式微¶
　　　　寄海州副使田舍人¶
繋即匏瓜轉即蓬可憐蹤跡与君同眼前有酒長湏醉身¶
外除詩盡是空閑採紫芝飢可療欲浮滄海道應窮聲名¶
官職相磨折休意西垣藥樹紅¶
<pb:KR4d0009_SBCK_009-9a>¶
　　　　㳟聞种山人表謝急徴不違榮侍因成拙句仰¶
　　　　　紀髙風¶
未赴吾君鳯詔徴蒲輪何似板輿榮自期物外長無事誰¶
覺人間已有名餌术肯嘗鍾鼎味紉蘭應笑珮環聲洛南¶
遷客堪羞死猶望量移近帝城¶
　　　　再賦二章一以頌髙人之風一以伸俗吏之意¶
表譲皇家買酒錢(上令京兆府賜山/人酒錢譲而不受)醉郷歸去便陶然吾¶
君若問徴君意自有東臯種黍田¶
　　　　其二¶
不應眀時鵠板書可能終老傲唐虞神仙見說湏隂德肯¶
為蒼生一出無¶
<pb:KR4d0009_SBCK_009-9b>¶
　　　　五更睡¶
數載直承眀寵深還若驚趂朝雞喚起殘夢馬䭾行左宦¶
離雙闕髙眠盡五更如将閑比貴此味敵公卿¶
　　　　自詠¶
華髪不稱老髙堂為有親寕同賈生恨自比老莱身官㪚¶
且無過俸微猶助貧誰能學屈蠖拳跼苦求伸¶
　　　　遣興¶
百年身世片時間况是多愁鬢早斑貧有琴書聊自樂貴¶
無功業未如閑波平南浦堪垂釣日滿東窓尚掩関祗為¶
慈親憶歸去啇山不隱隱何山¶
　　　　夏雲¶
<pb:KR4d0009_SBCK_009-10a>¶
嵯峨髙鎻夕陽紅斜入吟窓秀色濃六里青山長滿眼不¶
勞雲片學奇峰¶
　　　　丹河閑歩¶
誰愛潺湲到水濱春来唯有我来頻沙邊坐慣漁翁識岸¶
上行上白鳥馴髭髪照看添霰雪冠纓濯後少埃塵今秋¶
更擬營蓑笠冐雨衝風把釣輪¶
　　　　新秋即事(三首)¶
露莎烟竹冷凄凄秋吹無端入客衣鑑裏鬢毛衰䬃盡日¶
邊京國信音稀風蝉蝉歴歴和枝響雨鷰差差掠地飛繋¶
滯不如啇嶺葉觧隨流水向東歸¶
　　　　其二¶
<pb:KR4d0009_SBCK_009-10b>¶
宦途流落似長沙賴有詩情遣歲華吟弄淺波臨釣渚醉¶
披殘照入僧家石埃苦竹旁抽筍雨打戎葵卧放花安得¶
君恩許歸去東陵閑種一園瓜¶
　　　　其三¶
百歲浮生一夢中夢中何事有窮通姓名舊署黄麻𥿄顔¶
状今成白髪翁烟暝小窓螢火碧雨昏幽逕蓼花紅謫居¶
始信為儒苦生計兼無一畆宫¶
　　　　秋居幽興(三首)¶
秋光雖寂澹幽興入詩家籬暗螿啼菊園荒蟻上茄圍棋¶
知日影理髪見霜華向曉兒童喜溪僧遺晚瓜¶
　　　　其二¶
<pb:KR4d0009_SBCK_009-11a>¶
園林經積雨晚歩思悠哉宿鳥頭相並秋瓜頂自開藥田¶
荒野蔓屐齒沒蒼苔幽興将何遣燋琴貰酒杯¶
　　　　其三¶
謫居人事慵幽興與誰同僧到烹秋菌兒啼索草蟲掃苔¶
㽜嫩綠冩葉惜殘紅歳晏琴罇好籬邊有菊叢¶
　　　　前賦春居雜興詩二首間半歳不復省視因長¶
　　　　　男嘉祏讀杜工部集見語意頗有相類者咨¶
　　　　　于予且意予竊之也予喜而作詩聊以自賀¶
命屈由来道日新詩家權柄敵陶鈞任無功業調金鼎且¶
有篇章到古人本與樂天為後進(予自謫居多/看白公詩)敢期子羙¶
是前身從令莫厭閑官職主管風騷勝要津¶
<pb:KR4d0009_SBCK_009-11b>¶
　　　　翟使君挽歌(三首)¶
丹旐換紅旌蕭蕭五馬鳴今朝爲旅櫬昨日是專城愛子¶
方之蜀(時使君之子/奉使入蜀)遺書未到京貳車郊外送揮淚滿塵¶
纓¶
　　　　其二¶
國史書勲伐州民頌樂康豈唯存栢槨亦合葬桐郷黄壌¶
千年恨青山六里長空餘鈴閣畔寂寞菊花香¶
　　　　其三¶
未滿三年政何妨五月期理言歸葬速遺愛出山遲檣翣¶
穿雲過銘旌着雨垂洛陽多故吏號泣住靈轜(使君早年/知河南府)¶
　　　　村行¶
<pb:KR4d0009_SBCK_009-12a>¶
馬穿山逕菊初黄信馬悠悠野興長萬壑有聲含晚籟數¶
峰無語立斜陽棠梨落葉胭脂色喬麥花開白雪香何事¶
吟餘忽惆悵村橋原樹似吾郷¶
　　　　淳化二年八月晦日夜夢于上前賦詩既寤唯¶
　　　　　省一句云九日山州見菊花間一日有啇於¶
　　　　　貳車之命實以十月三日到郡重陽已過殘¶
　　　　　菊尚多意夢已徴矣今忽然一歳又逼豋髙¶
　　　　　追續前詩句因成四韵¶
節近豋髙忽歎嗟經年憔悴别京華貳車何處搔蓬鬢九¶
日山州見菊花夢裏榮衰安足道眼前盃酒且湏賖啇於¶
鄒魯雖迢逓大底擕家即是家¶
<pb:KR4d0009_SBCK_009-12b>¶
　　　　仲咸就加郡印因以四韵賀而勉之¶
如何小郡滯清賢未得徴歸振鷺班莫怕三年持漢詔猶¶
勝遷客卧啇山俱諳宦路湏推命同有詩情合好閑唯是¶
謫官無考限比君知向幾時還¶
　　　　自嘲¶
三月降霜花木死(今年三月/啇州有霜)九秋麥飛雪麥禾災䖝蝗水¶
旱霖霪雨盡逐啇山副使来(今秋洛南縣蝗又/大水夏旱秋雨雪)¶
　　　　雪霽霜晴獨㝷山逕菊花猶盛感而賦詩¶
狼藉金錢撤野塘幾叢無力卧斜陽爭偷暖律輸桃李獨¶
亞寒枝負雪霜誰惜晚芳同我折自憐孤艶襲人香幽懐¶
逺慕陶彭澤且擷殘英泛一觴(是歲啇州九月十/八日大雪後霜晴)¶
<pb:KR4d0009_SBCK_009-13a>¶
　　　　寄豊陽喻長官¶
七十年華鬢未霜道情偏稱宰豊陽早衙請印無仇覧(豊/陽)¶
(户不滿千/例首主簿)夜榻圍碁祗孟光(喻宰好碁又/与内子敵手)庭户萬重嵐氣¶
潤盤餐數飣藥苗香猶言彭澤終歸去門栁青青檻菊黄¶
　　　　官舍竹¶
誰種蕭蕭數百竿伴吟偏稱作閑官不隨天艶争春色獨¶
守孤貞待歳寒聲拂琴牀生雅趣影侵碁局助清歡眀年¶
縱便量移去猶得今冬雪裏看¶
　　　　雪夜看竹¶
夢㫁閑窓酒半醺月華薄薄雪紛紛莫言官散無拘束一¶
夜披衣見此君¶
<pb:KR4d0009_SBCK_009-13b>¶
　　　　喜雪貽仲咸¶
半冬無雪懶吟詩薄暮紛紛喜可知衣上惹来看不足竹¶
邊聼處立多時光迷曙色侵窓早片舞寒空到地遲今日¶
使君吟望好一車飛絮醉褰帷¶
　　　　賦得臘雪連春雪(啇州數年無雪)¶
臘雪連春雪啇民舞且歌數年求不得一尺未為多試法¶
烹茶鼎資吟落釣蓑豋樓應更好丹水是銀河¶
　　　　立春日細雨¶
澹于寒霧亂于絲無點無聲落不知輕助雪痕歸麥壠暗¶
隨春氣入梅枝踏苔立乆微霑屐遶竹吟餘漸着髭翻憶¶
滿身珠麗&KR2014;江頭閑把釣蓑披¶
<pb:KR4d0009_SBCK_009-14a>¶
　　　　霽後望山中春雪¶
誰種離離碎玉苗曉樓吟望興偏饒白雲作伴宜長在紅¶
日無情已半銷聚映早霞眀野寺散隨春水過溪橋世間¶
安得王摩詰醉展霜縑把茟描¶
　　　　閑居¶
何必問生涯幽閑度歲華有琴方是樂無竹不成家吟裏¶
銷春色眠中見曙霞今年如未去更擬種胡麻¶
　　　　有懐戚二仲言同年¶
聞說去官常悽悽返故郷與君同甲子似我有文章憔悴¶
衣衫綠蹉跎鬢髪蒼此身知幸處曽得紫微郎¶
　　　　春郊寓目¶
<pb:KR4d0009_SBCK_009-14b>¶
百舌嬌慵未苦啼雪隨春水下松溪何人樵樹和雲斫幾¶
處山田帶雨鋤犁蜀栁半開鸜鵒眼海棠深結麝香臍東¶
風似待閑人出一路青莎襯馬蹄¶
　　　　杏花(七首)¶
紅芳紫萼怯春寒蓓蕾粘枝宻作團記得觀燈鳯樓上百¶
條銀燭淚䦨干¶
　　　　其二¶
暖映垂楊曲檻邊一堆紅雪罩輕烟春来自得風流伴榆¶
荚休抛買笑錢¶
　　　　其三¶
桃紅李白莫爭春素態妖姿兩未匀日暮墻頭試廻首不¶
<pb:KR4d0009_SBCK_009-15a>¶
施朱粉是東鄰¶
　　　　其四¶
長愁風雨暗離披醉遶吟看得幾時唯有流鶯偏称意夜¶
来偷宿最繁枝¶
　　　　其五¶
豋龍曽入少年場錫宴瓊林醉御觴争戴滿頭紅爛熳至¶
今猶雜枝桂香¶
　　　　其六¶
長安廢弃遷都後曲沼荒凉一夢中見說舊園為茂草寂¶
寥無復萬枝紅¶
　　　　其七¶
<pb:KR4d0009_SBCK_009-15b>¶
陌上繽紛枝上稀多情猶觧撲人衣雙成洒道迎王母十¶
里濛𪷟絳雪飛¶
　　　　寄陕府通判孫状元(何)兼簡令弟秀才(僅)¶
啇山留滯再經年咫尺無由見状元㑹赦未教歸北闕高¶
歌應合遇東園寸心謾道如弦直兩鬢難禁似雪繁兄弟¶
相知情未改著書呼取屈原魂(東園/公)¶
　　　　日長簡仲咸¶
日長何計到黄昏郡僻官閑晝掩門子羙集開詩世界伯¶
陽書見道根源風飄北院花千片月上東樓酒一罇不是¶
同年来主郡此心牢落共誰論¶
　　　　春郊獨歩¶
<pb:KR4d0009_SBCK_009-16a>¶
襟袖飄飄晚吹輕孤吟何必共人行綠楊繋馬㝷芳逕春¶
草隨人上古城不憤黄鸝誇巧舌多慙戴勝勸歸耕慿高¶
朗咏沉湘賦自許吾生似賈生¶
　　　　種菜了雨下¶
菜助三餐急園愁五月枯廢畦添糞壌胼手捽荒蕪前日¶
種子下今朝雨點踈麤吟詩深自慰天似憫窮途¶
　　　　偶置小園因題二首¶
十畆春畦两眼泉置来應得弄潺湲三年謫宦供厨菜(此/園)¶
(典三/年)數月朝行賃宅錢(其價直/如此)空媿先師輕學圃未如平¶
子便歸田此身乆畜耕山計不敢抛官為左遷¶
　　　　其二¶
<pb:KR4d0009_SBCK_009-16b>¶
<pb:KR4d0009_SBCK_009-16b>¶
　　　　别啇山(量移觧州作)¶
欲辭蒼翠入塵囂把酒看山思寂寥莫動移文苦相責觧¶
梁聞說近中條¶
　　　　送廵撫侍讀吕司諌¶
三十軍城百萬家侍臣分命走軺車長春殿裏承丹詔乙¶
夜書邊别翠華駐馬秪教㸔壠麥憂民無暇醉溪花歸朝¶
舊友如相問為道山中學種畬¶
　　　　别丹水(已下量移觧州作)¶
曽經爛漫濯吾纓忍别潺湲月下聲便入紅塵染詩思吟¶
魂猶合數年清¶
　　　　别四皓廟¶
<pb:KR4d0009_SBCK_009-17a>¶
　明朝欲别採芝翁吟遶階前苦竹叢貶謫入山非羙退此¶
　中爭敢逐冥鴻¶
　　　　　别仙娥峯¶
　啇山留滯再經春吟爱仙娥最出群若有精靈念遷客暫¶
　来河北作行雲¶
　　　　　别北窓竹¶
　滿窓踈韵伴吟聲别夜猶憐枕簞清見說觧梁難種植此¶
　君相别若為情¶
　　　　　别堂後海棠¶
　一堆紅雪媚青春惜别湏教淚滿巾好在眀年莫憔悴校¶
　書兼是愛花人(此堂予去後是推/官王校書移入)¶
<pb:KR4d0009_SBCK_009-17b>¶
　　　　量移後自嘲¶
可憐蹤跡轉如蓬隨例量移陕東便似人家養鸚鵡舊籠¶
騰倒入新籠¶
　　　　量移自觧¶
啇山五百五十日若比昔賢非滯㽜試㸔江陵元相國四¶
年移得向通州(元稹自江陵士曺/四年移通州司馬)¶
　　　　留别仲咸(二首)¶
二年啇嶺頼知音惜别離蔵淚滿襟頭白忽抛攀桂半道¶
消休話㧞茅心科名偶得同年分交契都因謫宦深倡和¶
章詩収拾取两家㽜與子孫吟¶
　　　　其二¶
<pb:KR4d0009_SBCK_009-18a>¶
世網嬰纒不自由可憐匏繋又萍流忽從清洛南邊郡移¶
向黄河北岸州命薄我甘閑副使道孤君是假諸矦觧梁¶
去此無多地時寄新詩慰客愁¶
　　　　出啇州有感¶
圎丘恩例得量移笑領全家出翠微惟有来時的顱馬啇¶
山埋骨不同歸(初到啇/山馬斃)¶
　　　　閿郷縣㽜題陶氏林亭¶
年来恩例得量移秪合髙歌不合悲消長盈虚存大易東¶
南西北有先師未抛軒冕終妨道偶見林泉且賦詩何事¶
閿郷住三日吟情難捨竹邊池¶
　　　　寄潘處士¶
<pb:KR4d0009_SBCK_009-18b>¶
賣藥先生白布衣書来方信在京師减君爐裏燒丹術助¶
我山中買酒資(䖏士自京寄/白銀相贈)閑似野雲終不仕閉如籠鶴¶
已多時飄飄又去黄河北更負中條幾首詩¶
　　　　将及陕郊先寄孫状元¶
宦途漂蕩似浮萍又到棠隂邵伯城親老轉添衰鬢白妻¶
兒猶免智囊生状元舘榖如無&KR0786;副使量移豈繋程吾道¶
不拘官冷暖唯君應合出郊迎¶
　　　　甘棠即事簡孫何¶
坐棠風雅羙賢臣伐樹悽悽亦聖人因感得時㽜蔽芾更¶
嗟無位泣麒麟誰知素教長多難我向清眀自不辰聽訟¶
何如訟便無訟與君憂道合霑巾¶
<pb:KR4d0009_SBCK_009-19a>¶
　　　　　觧梁官舍¶
　郡在中條山脚下盬南風起晝昏昏舍人謫宦誰言命副¶
　使量移豈是恩月有俸錢堆長物日無公事掩閑門上天¶
　于我心還厚秪遣文章道更尊¶
　　　　　中條山(二十韵有序)¶
　　　　　　薛許昌賦中條山十四韵且自云両京之間¶
　　　　　　巨題不媿不負至今百年人亦無敢繼者禹¶
　　　　　　偁量移觧梁日與山接茍黙而無𫐠後之覧¶
　　　　　　吾集者謂宋無人因賦二十韵而起河盡海¶
　　　　　　之意不能不相渉也盖状山之形張詩之氣¶
　　　　　　使然爾又五老峰者兹山之特秀避而不言¶
<pb:KR4d0009_SBCK_009-19b>¶
　　　　　猶人無眉目矣過是皆許昌之所未道者以¶
　　　　　此易彼庶幾並行¶
崛起巨河邊犇騰欲上天逺臨滄海盡髙與太行連大塊¶
横為脊它山立似拳土膏經舜耒石險任秦鞭洞黒狂吹¶
雨峰青冷罩烟店荒壇道絶寺古栢梯懸崦漏微茫雪巖¶
垂淅瀝泉迸根通砥柱斜徑入閑田北笑恒蔵寳西輕華¶
聳蓮三門遥託跡五老&KR1199;差肩落實樵夫拾靈苗本草傳¶
拄空擎雁塔倒影盖漁船繪畵終無手封崇必有年鹽池¶
浮翠靄董澤媚漪漣隂壑乖龍蟄枯杉凍虺穿圗經標數¶
郡神異産群賢呼夀嵩何謟升中泰豈專斯文如已矣此¶
地可終焉暫看猶銷病頻豋合得仙許昌休自負吾什亦¶
<pb:KR4d0009_SBCK_009-20a>¶
銘鐫¶
　　　　五老峰(十六韵)¶
矗矗拂星榆峥嶸與衆殊精靈犇昴宿神異載河圗捧日¶
光先及參天禮不趣綠羅供組綬清籟獻笙竽洩雨遥霑¶
華堆嵐下照蒲僧窓分未足郡閣占應俱漠漠雲交袂霏¶
霏雪映鬚巨靈羞用壮玉女碩為奴(玉女岩/在中條)磊磊工難盡¶
參差德不孤兒孫溪石小几杖澗松枯洞鄙三茅隱山嫌¶
四皓逋分形皆自立倒影要誰扶将數慙同漢臣名合賛¶
虞嵩峰真樹黨天柱太無徒安得隨人意移将近帝都吾¶
君南靣處萬歳一齊呼¶
　　　　書孫僅甘棠集後¶
<pb:KR4d0009_SBCK_009-20b>¶
新集甘棠盡雅言獨疑陳杜指根源一飛事徃名雖屈六¶
義功成道更尊骨氣向人蹲獬豸波濤無敵㵼崑崙眀年¶
再就堯堦試應被人呼小状元¶
　　　　櫻桃(十六韵)¶
風寳落嶙峋蟠根出俗塵子多将盡夏花晚不争春上苑¶
空枝後荒巖滿樹新鳥含紅映觜猿飽滑流唇溪寺初供¶
佛山齋已待賓升筵參李柰入市附樵薪葉襯青舒槲籠¶
擎緑透筠㵼盤能宛轉就酒益甘辛致養侔懐橘投誠等¶
獻芹齒酸雖欲罷喉渴尚宜頻溉水應無主駈禽免廢人¶
栽培傷物性髠接失天真自笑羮梅沗誰知社票神用堪¶
登爼豆生合委荆榛差小同謙退饒先似屈伸叔孫如薦¶
<pb:KR4d0009_SBCK_009-21a>¶
廟朴野味弥純¶
　　　　贈朗上人(朗公少逰渚宫/與齊已相識)¶
净剃霜髭展舊真自疑容貌是前身僧中獨守三千界戒¶
詩裏閑銷七十春僻寺蘚深人少到故山雲好夢歸頻禪¶
齋近日誰還徃祗有西垣放逐臣¶
王黄州小畜集卷第九¶
<pb:KR4d0009_SBCK_009-21b>¶
