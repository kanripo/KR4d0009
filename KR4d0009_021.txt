# -*- mode: mandoku-view; -*-
#+TITLE: 小畜集
#+DATE: 2015-09-11 08:40:50.256331
#+PROPERTY: ID KR4d0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0242-021小畜集-卷第二十一.
<pb:KR4d0009_SBCK_021-1a>¶
王黄州小畜集卷第二十一¶
　表¶
　　　　　爲宰臣上尊號表¶
　　　　　爲宰臣謝御書錢様表¶
　　　　　謝賜御製逍遥詠祕藏詮表¶
　　　　　爲宰臣謝賜御製謌詩表¶
　　　　　爲宰臣謝新雕三史表¶
　　　　　謝賜御草書詩表¶
　　　　　謝御製重午詩表¶
　　　　　陳情表¶
　　　　　謝免和御製元日除夜詩表¶
<pb:KR4d0009_SBCK_021-1b>¶
　　　　　　賀正表¶
　　　　　　謝暦日表¶
　　　　　　進端拱箴表¶
　　　　　　謝賜御製月詩表¶
　　　　　　謝賜御書字様錢表¶
　　　　　　單州謝上表¶
　　　　　　進乾明節祝聖詩表¶
　　　　　　謝衣襖表¶
　　　　　　滁州謝上表¶
　　　　　　謝加朝散大夫表¶
　　　　　　謝賜聖惠方表¶
<pb:KR4d0009_SBCK_021-2a>¶
　　　　爲宰臣上尊號表¶
内外文武臣寮具官趙某等言今月二十一日共干天聽¶
别上尊名奉宸翰以未俞慮精誠而不至戴天就日猶懸¶
億兆之心伏閤叫閽寧避再三之黷(中/謝)臣等聞運行四時¶
者惟天之大照臨萬國者惟日之明天不宰其&KR0007;功而有¶
蒼旻之號日不耀於陽德而有畏愛之名是以居廣大而¶
罔辭處貞明而弗讓蓋功德著乎上而名號隨于下矣前¶
王後聖茂實英聲取譬于茲其則不逺伏惟¶
皇帝陛下繼天而王如日之升靜則垂堯舜之衣裳動則仗¶
武湯之旄&KR0207;明堂制禮走玉帛於萬方宣室崇儒煥文章¶
於三代&KR0248;氣而八風從律陳詩而萬物由庚旣理定以功¶
<pb:KR4d0009_SBCK_021-2b>¶
成尚宵衣而旴食早以兆民愛戴群后推崇率由舊章共¶
上徽號¶
陛下讓不得已俯而從之雖百姓同懽方諧歸羙而一人¶
善下終恐近名昨者法天道以流謙敷王言而如綍謂大¶
道不器何假先天之言謂聖人無名豈湏惟睿之&KR0003;盡除¶
尊號頗駭群情臣等奉詔靡遑再章請復¶
陛下過防滿假終未允俞守謙卦之六爻動而無悔去湯¶
書之七號卑不可踰遂使中外包羞軍民沮色旣難移於¶
成命乃别獻於嘉猷共傾天誘之衷用紀日新之德&KR0433;&KR0027;¶
叶&KR0123;蠻貊同文咸願聽卑以期得請¶
陛下特迃鳳藻猶避鴻名固愈振於謙光奈重違於人欲¶
<pb:KR4d0009_SBCK_021-3a>¶
而况皇王顯號今古彛章上則尊列聖之貽謀光輝七廟¶
下則稱庶&KR0022;之係望威服八荒凡在含生共觀休烈豈可¶
執勞謙之小節廢立極之大名居軒昊之至尊慕巢由之¶
獨行此臣等之所未諭也¶
陛下之所不取也臣等不勝大願敢固請上尊號曰¶
法天崇道文武皇帝庶得將順謙冲之旨惟新徽懿之名¶
免使聖朝有兹闕典跼天蹐地罔敢自安碎首糜軀期于¶
必遂臣等無任區區懇迫之至¶
　　　　爲宰臣謝御書錢様表¶
臣等伏蒙聖慈賜御書三體字様錢各一貫文者五銖新¶
様貨泉將布於人間三體成文筆札互彰於天縱岀爐冶¶
<pb:KR4d0009_SBCK_021-3b>¶
而首蒙頒賜望冕旒而共積兢榮伏惟¶
尊號皇帝陛下道極至&KR0007;學探衆妙宸居多暇書九府之¶
錢刀御筆摛華奪三辰之文彩盡真草歐行之法在方圎¶
肉好之中通流將遍於&KR0270;天固殊當百錫賚先霑於近位¶
其數且千臣等傳翫爲榮収藏至寳荷天光而悚惕對聖¶
作以兢慙臣無任¶
　　　　謝賜御製逍遥詠祕藏詮表¶
臣等言伏蒙聖慈賜臣等御製袐藏詮逍遥詠共四十一¶
卷者伏以笁乾之教所以祛色相而示真如老氏之書所¶
以去滋章而務淸淨大不過四句偈多不岀五千言始則¶
殊途而同歸終則枝分而&KR0128;别洎乎演三乗於貝葉文字¶
<pb:KR4d0009_SBCK_021-4a>¶
漸多編三洞於瑶函筌蹄逾逺縱人十而已百奈暮四以¶
朝三自非上聖之才孰立不刋之典發揮教法允屬文明¶
伏惟　尊號皇帝陛下思妙&KR0007;沙心遊赤水因民設教與¶
天比崇知幾其神建皇王之有極恭黙思道念釋老之多¶
歧于是詮註微言詠謌至道撮其樞要闢户牖於法門搴¶
其菁英芟蕭稂於&KR0007;圃示萬機之多暇表三教之精通足¶
可以指迷悮於群生扇穆清於四海豈比夫劉莊蕭衍但¶
多佞佛之心漢武秦皇空作求僊之術自合鐫諸玉簡藏¶
在名山將日月以同懸與&KR0017;神而爭奥傳于不朽垂之無¶
窮臣等謬列詞臣躬承聖教披堯天之雲霧巳覺濡身聽¶
舜殿之&KR0246;歌共知忘味謹當授持讀誦抃舞懽呼少遵善¶
<pb:KR4d0009_SBCK_021-4b>¶
誘之心庶助無爲之化臣無任¶
　　　　爲宰臣謝賜御製謌詩表¶
臣等伏蒙聖慈宣賜喜雨謌詩共三首者天時旱暵聖慮¶
焦勞&KR0007;穹忽降於霶&KR3632;睿藻遂形於謌詠首&KR0170;宣示共極¶
懽榮伏惟　尊號皇帝陛下&KR0942;念三農精心六義自春徂¶
夏稍致愆陽以日繫時不忘善禱詔近臣而遍走群望御¶
便殿而親録縲囚聖感&KR0007;通天心昭荅潜驅屏翳舒張東¶
岱之雲暗使豐隆檛撃南山之皷連宵泛灑率土昭&KR0171;旱¶
稼勃興豐年可望縁聖情而有作&KR0108;御筆以成篇帝庸作¶
謌髙視康哉之詠上以風化逺追皇矣之詩燦然三章誕¶
敷四海深形教誨特有宣傳台衡宸扆之銘彼何膚淺白¶
<pb:KR4d0009_SBCK_021-5a>¶
雪陽春之句空&KR0247;清新臣等救旱功微賡謌調下鏤于肌¶
骨敢忘作誡之詞播在管&KR0246;願導移風之德臣無任¶
　　　　爲宰臣謝新雕三史表¶
臣某等言伏蒙聖慈賜臣等新印夲三史書各一部者伏¶
以先帝好文校讎三史諸儒㑹議緜歴兩朝摸印方行頒¶
宣首及(中/謝)㐲惟¶
尊號皇帝陛下心存稽古志在奉先念五帝三王之書具¶
存道德思列國兩漢之事可鑒興亡覩真夲之初成先近¶
臣而受賜欲俾詳觀理亂起發昏蒙臣等素匪知書仰承¶
善誘敢不服勤舊史少副聖懷庶竊慕於格言或有禆於¶
大政臣等無任感天荷聖激切屏營之至¶
<pb:KR4d0009_SBCK_021-5b>¶
　　　　謝賜御草書詩表¶
臣某言今月五日伏蒙聖慈賜臣紅綾上御草書趙嘏南¶
亭絶句詩一首絳綃半幅霞舒舞鵠之紋宸翰三行雲遶¶
廻鸞之勢天恩曲被凡目榮觀佩服戰兢神魂飛越(中謝)¶
伏惟　尊號皇帝陛下書窮八法學洞九流英斷睿謨運¶
&KR0007;功而多暇飛文染翰縱草聖以爲娱閑裁浙水之綾爰¶
冩渭南之句宫中刀尺剪雲霧於赤城筆下風雷走龍虵¶
於碧落遍令中使宣賜近臣豈期&KR0200;材亦預宸眷捧持失¶
次傳翫増輝忻千載之遭逢極一時之榮遇讀盡二十八¶
字列&KR0043;韜光宣來三十六宫天香尚在豈止藏於篋笥亦¶
將傳付子孫堪&KR0015;二王非墨妙筆精之作如逢伯禹得金¶
<pb:KR4d0009_SBCK_021-6a>¶
簡玉字之書感恩空效於涕洟受賜更銘於肌骨臣無任¶
戴天荷聖激切屏營之至¶
　　　　謝御製重午詩表¶
臣某等言伏蒙聖慈宣賜御製七言四韻重午詩一首者¶
天有四時成聖功也八節所以宣其氣詩有六義繫王化¶
也二南所以變其風至&KR0002;運隂陽亭毒之功逹雅頌盛衰¶
之理不失其正斯惟聖人(中謝)伏惟¶
尊號皇帝陛下運應一千啓昇平之嘉㑹節當重午樂長¶
養之&KR0007;功形于詠謌播作詩什特令中使宣示詞臣降鳳¶
閣以光輝搢魚湏而抃舞仰窺首句如當帝舜之薰風載¶
味卒章仍念屈原之貞魄教化以被忠邪以分又何止述¶
<pb:KR4d0009_SBCK_021-6b>¶
浴蘭懸艾之文逞白雪陽春之麗而巳哉臣等職叨掌誥¶
才謝言詩獻尚書而諷諫無聞徒經嘉節學離騷而淵深¶
罕䆒但拜宸章願&KR0045;治世之音永作傳家之寳無任戴天¶
荷聖懽呼抃蹈之至¶
　　　　陳情表¶
臣某言臣聞改過自新人臣之晚節弃瑕責效王者之舊¶
章(中/謝)伏念臣近自冗貟再叨諫署秋蘭解佩重呼澤畔之¶
魂紅藥裁詩不望禁中之樹固當老於小諫日赴常叅其¶
如親&KR0009;解梁身趣魏闕四海無立錐之地一家有懸磬之¶
憂以至僕馬龍鐘雜于工祝弟兄分散迫于飢寒&KR0002;非内¶
受職名賜之實俸外求差使以救食貧則&KR0154;以養髙堂垂¶
<pb:KR4d0009_SBCK_021-7a>¶
白之親備上國燃金之費望雲就日非無戀闕之心玉粒¶
桂薪未有住京之計伏望¶
尊號皇帝陛下念臣過而能改進不因人或西垣再命於¶
演綸或東魯且令於承乏唯中外之二任繫君親之一言¶
干冒宸嚴臣無任僣越兢憂悃愊待罪之至¶
　　　　謝免和御製元日除夜詩表¶
臣等言伏蒙聖慈特降御製元日除夜詩四首仍令和來¶
臣等㝷時連狀奏謝兼乞免和今月七日伏奉恩旨特賜俞¶
允者聖文絶唱天道聽卑雖違善誘之心幸獲知難之請¶
伏惟¶
尊號皇帝陛下五行爲質六義游心樂天地之&KR0007;功&KR0108;皇¶
<pb:KR4d0009_SBCK_021-7b>¶
王之睿藻筆無停綴夜乃未央煥乎四章降於三館耀日¶
月星辰之彩發金石絲竹之音思入杳冥乾坤無以逃其¶
數辭包造化&KR0017;神不能隱乎情其元日之句也藻繪王春¶
恱萬物之資始其除夜之句也發揮天吏述四序之成功¶
固冝隨歴數而頒於華夷與法令而懸於象魏俾夫薫絃¶
播奏散爲化下之風蒼玉雕鐫袐作升中之典至&KR0002;周滿¶
黄竹之詠漢髙大風之歌唐太宗守&KR0010;之詩陳叔逹&KR0004;年¶
之作義皆無取事不足徴又&KR0002;除夜藏釣正朝放雀真爲¶
兒戲豈近皇猷遍數前王實多慙德臣等文館待罪朝行¶
具貟幸觀四始之根源徒荷于年之際遇然而對燭龍之¶
銜耀難炫螢光當鳳彩之來儀湏藏雉尾共思閣筆同樹¶
<pb:KR4d0009_SBCK_021-8a>¶
降旗方傾窘蹙之誠果降矜容之命豐隆門下免爲聚響¶
之蚊莊叟山中甘作不鳴之鴈臣等無任感天荷聖激切¶
屏營之至¶
　　　　賀正表¶
臣某言伏以元正首祚景福惟新數蓂莢於堯堦初生一¶
葉獻椒花於漢殿齊列千官式彰&KR0018;扆之尊大祝如山之¶
壽伏惟¶
尊號皇帝陛下業隆三代道冠百王和玉燭以授時&KR0007;功¶
克著振金鈴而徇路春令爰行當三元資始之期見萬國¶
㑹同之盛方物充庭而麏至上公獻壽以鳬趣日照冕旒¶
覩垂衣之肅穆風和象魏陳懸法之威儀詎遺率土之濵¶
<pb:KR4d0009_SBCK_021-8b>¶
同樂履端之候膺乾納祐與天齊休臣濫奉朝恩叨權郡¶
印思預華封之祝方逺彤庭新頒羲氏之書空驚素髮但¶
荷發生之德莫酬煦育之私臣無任祝聖戴天抃蹈懽呼¶
之至¶
　　　　謝暦日表¶
臣某言今月四日進奏院遞到宣頭一道伏蒙聖慈賜臣¶
至道二年新暦日一道者王春肇啓日官爰舉於舊章帝¶
命遐宣守土各頒於新暦臣某(中/謝)臣聞天道無私所以運¶
行寒暑聖人有作所以恭授民時聿令率土之濵共樂同¶
文之化伏惟¶
尊號皇帝陛下五行爲質萬國咸寧星辰即序於堯天風¶
<pb:KR4d0009_SBCK_021-9a>¶
雨弗迷於舜麓御明堂之一十二位克正隂陽運璿璣而¶
三百六旬無差晷刻煥乎正朔&KR0013;于華夷臣謬典魚符欣¶
開鳳暦以時以日敢忘匪懈之心卜世卜年更仰無疆之祚¶
伏限郡政不獲奔詣闕庭無任感天荷聖激切屏營之至¶
　　　　進端拱箴表¶
臣某言臣聞宣尼立教陳五諫以訓民天子設官命七人¶
而庭諍欲嘉言之罔伏致盛德之日新(中謝)伏惟¶
尊號皇帝陛下志在任賢動必師古大開言路精擇諫臣¶
改拾遺&KR0024;闕之名設司諫正言之位必湏端士方稱羙官¶
臣且何人亦當此任三月中伏奉明詔用訓庶僚於中兩省¶
之班行有異百官之督責必容謇諤無取因循是時臣方¶
<pb:KR4d0009_SBCK_021-9b>¶
議迎親已諧告假¶
陛下矜其貧乏錫以緍錢恩庥曲被於一家用度有充於¶
千里况臣曽爲縣吏每督民租爲尺布斗粟之逋行滅耳¶
鞭刑之法因知府庫皆出生靈空有淚以感恩慙無功而¶
受賜洎再趨象魏時見冕旒猥塵書殿之資乆蠹太宫之¶
膳曽無績効空玷清華且官在諌垣未甞有一言禆&KR0024;職¶
當史筆未甞有一字刋修語所謂飽食終日無所用心者¶
臣之謂矣思欲舉諌諍之職言朝廷之事則¶
陛下聖德昭被神功著明四輔無私而秉大鈞百姓不知¶
而歸至化君何事哉臣何言哉然而安不忘危理不忘亂¶
靡不有初鮮克有終古聖賢之深旨也故夏后有盤盂之¶
<pb:KR4d0009_SBCK_021-10a>¶
銘周王有几杖之誡敢徴斯義用導愚&KR0168;臣又甞讀唐史¶
見貞觀中張藴古上大寳箴辭理切直太宗深加稱賞焉¶
臣雖不才願繼其羙謹昧死撰端拱箴一首固不足禆益¶
明聖萬分之一亦臣之舉職也隨表&KR0855;東上閤門跪進以¶
聞干冒宸嚴臣無任僣越待罪之至¶
　　　　謝賜御製月詩表¶
臣某等言今月十六日伏蒙聖慈宣示中秋月五七言詩¶
各一首仍令依韻和來者月盈三五明天道之無差運偶¶
一千見聖人之有作雖聽賡歌之命終降寡和之詞傳翫¶
爲榮捧持失次伏惟¶
尊號皇帝陛下精心六義思&KR0002;湧泉銳意萬機居多暇日¶
<pb:KR4d0009_SBCK_021-10b>¶
當中秋之届候翫素月之流空罷觀乙夜之書乃吟清夜¶
載覩如圭之狀思繼白圭燦乎二章大哉四始頒于近位¶
得遂榮觀雖酌海窺天罔知涯涘而君唱臣和親奉德音¶
強率謏聞䖍遵睿旨効星辰之北拱徒竭丹心誦烏鵲之¶
南飛終慙雅詠顧瑕玼之難掩諒尤悔以何逃臣等無任¶
謌時樂聖榮懼激切之至¶
　　　　謝賜御書字様錢表¶
臣某等今月二十三日於學士院分賜得御書三般字様¶
淳化元寳錢者洪鑪新様通行將遍於萬方御筆摛華神妙¶
互分於八體頒宣非次傳翫知榮(中謝)伏惟¶
尊號皇帝陛下留意貨泉精心筆札書紀年之大號用煥¶
<pb:KR4d0009_SBCK_021-11a>¶
錢神逞上聖之多才爰彰墨妙盡返鵲㢠鸞之法掩天龍¶
地馬之名莊山歴山之金可齊重寳開元乾元之字莫比¶
神蹤將大濟於兆民仍分霑於兩制臣等名慙夷甫才謝¶
魯襃實趙囊而空荷君恩探禹穴而難窮聖作周太公之¶
圜法自合包羞歐率更之筆精從兹掃地永言感遇空極¶
兢榮臣等無任¶
　　　　單州謝上表¶
臣某言今月九日曹州進奏院遞到勑一道伏蒙聖慈就¶
差知單州軍州事兼賜錢三百貫文祗荷寵榮不任感懼¶
臣巳於今月十七日到夲州上訖乍别天庭初臨郡印錫賚¶
頗厚恩榮實多(中/謝)伏念臣夲乏才名素無門地徒偶文明¶
<pb:KR4d0009_SBCK_021-11b>¶
之運濫登俊造之科升朝便忝於諫垣効職仍叨於綸閣¶
常罹罪譴永合弃&KR0162;仰穹旻而方&KR0011;戴盆遇慶赦而遽收¶
墜履官復兩省之列職居三館之先俸厚於他司班清於¶
庶品固合優游仙館耽翫群書常依日月之光時貢蒭蕘¶
之&KR0003;詎唯卒&KR0010;亦可終身昨以臣父將作監丞致仕某足¶
疾嬰&KR0414;年光遲暮向因謫宦深入窮山常恐此生不歸故¶
里自叨赴闕頗更思郷蓋爲衰羸動多悲感有孫兒不識¶
靣目有子壻未接&KR0015;言分俸則桂玉不充聚族則京師難¶
住近聞館殿亦有遣差頻發家書令求外任遂&KR0267;事親之¶
懇以干孝治之朝伏蒙¶
尊號皇帝陛下義在從人恩推養老假之符竹惠以緍錢¶
<pb:KR4d0009_SBCK_021-12a>¶
居二千石之權巳爲望外受三十萬之賜實自宸衷感深¶
而涙濕詔書戀極而魂飛帝闕即時赴郡不日迎親夲州¶
以臣叨奉新恩言承舊例亦將歌樂逺岀郊坰臣先以文¶
書並令止絶蓋以壟麥未秀村民尚飢當帝王旰食之時¶
非長吏自娱之日庶幾率下不是近名况臣早忝掖垣每¶
親旒扆備熟憂勤之旨飽聞淳儉之風足以宣&KR0045;聖猷訓¶
導屬吏此外則詳評案牘精究簿書雖管庫以必親庶狴¶
牢而無枉幸逃官謗用報聖知且念親民之官自古所重¶
凡今共理亦曰難才張齊賢罷自台司止知京兆辛仲甫¶
出從叅政方莅宛丘雖小大之不同在郡國而無異唯臣¶
此任最是殊恩十一年前始爲成武主簿九重天上曽是¶
<pb:KR4d0009_SBCK_021-12b>¶
制誥舎人望舊官而雖隔雲泥過故邑而亦爲榮遇所恨¶
者忽離侍從莫遂朝辭實非臣心輕去輦轂但以臣父苦¶
念丘樊慰懷土之心晨昏有遂望拱辰之列涕泗無從伏惟¶
陛下少減焦勞俯加頥養至于堯水湯旱曆數之常文丹¶
浦青丘征伐之彛事佇見斬繼遷於獨柳送蜀寇於檻車¶
示天下不用干戈驅域中咸歸冨壽然後鳴鑾日觀降禪¶
云亭追蹤於七十二君探䇿而萬八千&KR0010;此際臣之夲郡¶
實有行宫儻得導引皇輿掃除御路撰禮天之書&KR0125;雖匪¶
職司對盛德之形容敢忘歌頌臣無任¶
　　　　進乾明節祝聖詩表¶
臣某言聞天道化成分八節而運行元氣聖人降慶膺千¶
<pb:KR4d0009_SBCK_021-13a>¶
年而開闡洪圖誕靈旣偶於嘉辰祝壽乃名於聖節照臨¶
之下禱願攸同臣某(中/謝)竊以漢感赤龍晦雲雷於大澤周¶
因&KR0007;鷰帶弓矢於髙禖符瑞之來今古相望伏惟¶
尊號皇帝陛下二儀叶德九廟儲祥于時而里社方鳴是¶
夕而常星不見孟冬建亥愛日在房紫電繞樞式表自天¶
之命青雲如蓋爰標出震之期當睿聖之繼天以乾明而¶
命節千官上壽萬國來庭僸佅兠離鏗越樂懸之下&KR0017;侯¶
梅伯歡呼文陛之前駿奔競効於祝堯宴樂且殊於在鎬¶
臣職叨三館位列丹墀聽九奏之簫韶欣同鳥獸獻千鍾¶
於堯舜幸接夔龍舞蹈之餘詠謌斯發謹上乾明節祝聖¶
壽古詩三篇合七章章無定句篇有小序稍殊俗態似近¶
<pb:KR4d0009_SBCK_021-13b>¶
古風雖播在樂章慙非風雅或謌於壽酒可代俳優冒黷¶
冕旒臣無任¶
　　　　謝衣襖表¶
臣某言今月十七日供奉官閤門祇&KR0248;景元到州伏奉聖¶
恩賜臣勑書一道紫欹正綿旋襴一領者臣當時與官吏¶
軍貟將校等望闕謝恩訖逺降王人遍頒時服捧如綸而¶
増懼對挾纊以知榮(中/謝)伏念臣素乏藝文猥塵清近雖罷¶
金鑾之職尚分銅虎之符而自移理藩宣始踰旬浹莫著¶
袴&KR0237;之詠空慙凋瘵之民此者伏遇¶
尊號皇帝陛下政在宵衣恩加露冕特有祁寒之賜俾無¶
卒&KR0010;之虞開緘併集於榮光宣詔更増於和氣飾之瑞獸¶
<pb:KR4d0009_SBCK_021-14a>¶
空傾率舞之心徴乃維鵜難免彼己之刺伏限權司郡事¶
不獲躬拜闕庭臣無任¶
　　　　滁州謝上表¶
臣某言奉五月九日制命伏蒙聖慈特授臣守尚書工部¶
郎中知滁州軍州事巳於六月三日到夲州上訖罷直禁¶
中臨民淮上雖離近侍猶忝正郎省巳戴恩旣榮且懼臣¶
某(中/謝)伏念臣早將賤跡誤受聖知進身不自於他人立節¶
惟遵於直道優游兩制出處八年今春召自西垣入叨内署¶
旣在深嚴之地仍當䌓劇之權雖積兢虞終無&KR0024;報所冝¶
逺貶以肅具寮伏蒙¶
尊號皇帝陛下曲念遭逢俯存終始止罷玉堂之職仍遷¶
<pb:KR4d0009_SBCK_021-14b>¶
粉署之資委以專城置于近地沿流數日登陸三程諸縣¶
豐登苦無公事一家飽煖共荷君恩處之一生實爲萬足¶
然而翰林學士朝廷近臣¶
陛下登位已來御前放人之後從吕蒙正而下拜此職者¶
止有八人臣最&KR0012;寒亦預其數言於聖選不爲不精數月¶
之間忽然罷去衆情尚或驚駭微臣豈不憂惶且臣在内¶
庭一百日間五十夜次當&KR0043;直白日又在銀臺通進司審¶
官院封駮司勾當公事與宋湜吕祐之閱視天下奏章審¶
省國家詔命凡干利害知無不爲三日一到私家歸來已¶
是薄暮先臣靈筵在寢骨肉衰絰滿身縱有交朋無暇接¶
見不知謗議自何而興臣拜命巳來通宵自省恐是臣所¶
<pb:KR4d0009_SBCK_021-15a>¶
賃官屋在髙懐德宅中一昨開寳皇后權厝之時便欲移¶
岀未有去處甚不遑寧㝷曽&KR0204;約公人不令呵喝切恐貴¶
僧岀入中使往還相逢之間難爲顧揖按舊制自左右正¶
言已上謂之供奉官街衢之間除宰相外無所廻避此蓋¶
賈誼所謂人君如堂人臣如陛陛髙則堂髙者也况臣頭¶
有重戴身被朝章所守者國之禮容即不是臣之氣勢因¶
兹謝表敢逹危誠况臣粗有操修素非輕易心常知於止¶
足性每疾於回邪位非其人誘之以利而不往事匪合道¶
逼之以死而不隨唯有上天鑒臣此志伏望¶
陛下思直木先伐之義者衆惡必察之言曲與保全俾伸¶
誠節則&KR0012;寒幸甚儒墨知歸在於小臣有何不足今則隋¶
<pb:KR4d0009_SBCK_021-15b>¶
岸千里堯天九重微軀或遂於生還勁節尚期於死所臣¶
無任¶
　　　　謝加朝散大夫表¶
臣某言今月十八日進奏院遞到勑牒一道伏蒙聖慈加¶
臣朝散大夫者禮成大祀澤霈百僚豈期郎吏之卑亦從¶
大夫之後臣某(中/謝)伏念臣猥因薄技獲偶昌辰自忝文科¶
累叨華貫數年綸閣徒勤潤色之功百日玉堂詎有論思¶
之効而自身離近侍官帶責詞旣别白以無門但憂危而¶
度日此者伏遇¶
尊號皇帝陛下圎丘展禮率土推恩特加五品之資俾壯¶
一麾之任况臣早叨書命備見舊章毎當行慶之時必考¶
<pb:KR4d0009_SBCK_021-16a>¶
授官之限未滿二載例増五階率以爲常行之自乆臣去¶
年五月岀職今年二月加恩承奉郎陛級未崇朝散階遷¶
陞不次必是上由睿聖旁出僉諧以其曽作近臣不欲便¶
同常例永言感遇空極涕洟遂使死&KR0069;之心稍生於寒&KR0395;¶
戴盆之首亦見於天光誓&KR0162;微軀以荅鴻造無任¶
　　　　謝賜聖惠方表¶
臣某等言今月二十五日進奏院遞到太平聖惠方并目¶
録共一百一&KR0125;臣等當時望闕謝恩仍依勑命施行訖臣¶
等謹按洪範嚮用五福其三曰康寧威用六極其二曰疾¶
然則疾病之作蓋天之威沮邪康寜之集蓋天之勸嚮邪¶
此特立教而言姑欲驅人爲善苟或飮食嗜慾之不節隂¶
<pb:KR4d0009_SBCK_021-16b>¶
陽寒暑之不時爲札瘥爲沉痼爲疣贅爲疕瘍&KR0002;此之&KR0011;¶
縱而弗攻委之于極非聖哲之所用心也故醫術由是而¶
生焉自黄帝歧伯以還作者衆矣以至叢乎無條貫浩乎¶
無津涯思欲囊括古今&KR0637;分&KR0011;例叅驗百疾稽合群方惠¶
于兆民敷乃萬國非偶大聖孰能興之臣某(中/謝)伏惟¶
尊號皇帝陛下惟睿作聖有孚惠心包天地之大德群生¶
罔不遂盡皇王之能事墜典罔不修謂人之未庶也制婚¶
姻以育之謂人之未富也薄賦斂以足之謂人之未教也¶
施道德以化之又欲使五福之康寧徧流比屋六極之疾¶
病不加蒸民于是召良醫考異術集自朱邸逮于紫宸幾¶
三十年成一百軸洞乎天人之際探諸&KR0017;神之奥製序引¶
<pb:KR4d0009_SBCK_021-17a>¶
以述其事爲摸印以行于時大頒四方夐岀萬古昔¶
&KR0007;宗之廣濟德宗之廣利皆叢剉眇末不足稱道尚具載¶
史籍垂于後昆以爲莫巳&KR0002;也况¶
陛下之述作功叅化源天下之惸&KR0276;身躋壽域雖復造書¶
畫卦鑚燧播時不可同年而語矣宜乎與日月同懸與經¶
籍共永豈區區小郡碌碌下臣能謌頌于聖德歟當州地¶
居僻左路逺京師授勑數年引頸以日累使郡吏請于有¶
司始蒙頒宣蓋有次苐而又今冬以來天氣稍旱過始冰¶
之&KR0248;河無薄澌踰小雪之期野無微霰頗慮瘴癘害于民¶
人俗罕名醫病則祀&KR0017;分憂之任求瘼是專方虞後艱獲¶
此大賚謹當抽俸金以市藥給官夲以救人資聖祚于無¶
<pb:KR4d0009_SBCK_021-17b>¶
疆流聖惠于不朽盡納淮甸歸于華胥慺慺之誠如此而¶
已臣等無任(云云)遭時樂聖抃躍之至¶
王黄州小畜集卷第二十一¶
