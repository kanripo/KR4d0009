# -*- mode: mandoku-view -*-
#+TITLE: 小畜集
#+DATE: 2015-09-23 10:19:12
#+PROPERTY: JUAN 21


宰臣上尊號表¶
　　　為宰臣謝御書錢様表¶
　　　謝賜御製逍遥咏秘藏詮表¶
　　　為宰臣謝賜御製歌詩表¶
　　　為宰臣謝新雕三史表
<pb:KR4d0009_WYG_021-1b>
　　　謝賜御草書詩表¶
　　　謝御製重午詩表¶
　　　陳情表¶
　　　謝免和御製元日除夜詩表<md:KR4d0009_SBCK_021-1b>¶　　　賀正表¶
　　　謝厯日表¶
　　　進端拱箴表¶
　　　謝賜御製月詩表
<pb:KR4d0009_WYG_021-2a>
　　　謝賜御書字樣錢表¶
　　　單州謝上表¶
　　　進乾明節祝聖詩表¶
　　　謝衣襖表¶
　　　滁州謝上表¶
　　　謝加朝散大夫表¶
　　　謝賜聖惠方表<md:KR4d0009_SBCK_021-2a>¶　　為宰臣上尊號表
<pb:KR4d0009_WYG_021-2b>
内外文武臣寮具官趙某等言今月二十一日共干天
聴¶别上尊名奉宸翰以未俞慮精誠而不至戴天就日
猶懸¶億兆之心伏閣叩閽寧避再三之黷(中謝/)臣等聞運
行四時¶者惟天之大照臨萬國者惟日之明天不宰其
元功而有¶蒼旻之號日不耀於陽徳而有畏愛之名是
以居廣大而¶罔辭處貞明而弗讓盖功徳著乎上而名
號隨于下矣前¶王後聖茂實英聲取譬于兹其則不逺
伏惟¶皇帝陛下繼天而王如日之昇静則垂堯舜之衣
<pb:KR4d0009_WYG_021-3a>
裳動則仗¶武湯之旄鉞明堂制禮走玉帛於萬方宣室
崇儒煥文章¶於三代候氣而八風從律陳詩而萬物由
庚既治定以功<md:KR4d0009_SBCK_021-2b>¶成尚宵衣而旰食早以兆民愛戴羣后
推崇率由舊章共¶上徽號¶陛下讓不得已俯而從之雖
百姓同歡方諧歸美而一人¶善下終恐近名昨者法天
道以流行敷王言而如綍謂大¶道不器何假先天之言
謂聖人無名豈須惟睿之說盡除¶尊號頗駭羣情臣等
奉詔靡遑再章請復¶陛下過防滿假終未允俞守謙卦
<pb:KR4d0009_WYG_021-3b>
之六爻動而無悔去湯¶書之七號卑不可踰遂使中外
包羞軍民沮色既難移於¶成命乃别獻於嘉猷共傾天
誘之衷用紀日新之徳蓍龜¶叶吉蠻貊同文咸願聴卑
以期得請¶陛下特迂鳯藻猶避鴻名固愈振於謙光奈
重違於人欲<md:KR4d0009_SBCK_021-3a>¶而况皇王顯號今古彛章上則尊列聖之
貽謀光輝七廟¶下則稱庶邦之係望威服八荒凡在含
生共觀休烈豈可¶執勞謙之小節廢立極之大名居軒
昊之至尊慕巢由之¶獨行此臣等之所未諭也¶陛下之
<pb:KR4d0009_WYG_021-4a>
所不取也臣等不勝大願敢固請上尊號曰¶法天崇道
文武皇帝庶得將順謙冲之徳惟新徽懿之名¶免使聖
明有兹闕典跼天蹐地罔敢自安碎首糜軀期于¶必遂
臣等無任區區懇迫之至¶
　　為宰臣謝御書錢樣表¶
臣等伏蒙聖慈賜御書三體字様錢各一貫文者五銖
新¶樣貨泉將布於人間三體成文筆札互彰於天縱出
爐冶<md:KR4d0009_SBCK_021-3b>¶而首䝉頒賜望冕旒而共積兢榮伏惟¶尊號皇帝
<pb:KR4d0009_WYG_021-4b>
陛下道極至𤣥學探衆妙宸居多暇書九府之¶錢刀御
筆摛華奪三辰之文彩盡真草𨽻行之法在方員¶肉好
之中通流将遍於溥天固殊當百錫賚先霑於近位¶其
數且千臣等傳翫為榮收蔵至寳荷天光而悚惕對聖¶
作以兢慙臣無任¶云云
　　謝賜御製逍遥咏秘藏詮表¶
臣等言伏䝉聖慈賜臣等御製秘蔵詮逍遥詠共四十
一¶巻者伏以竺乾之教所以袪色相而示真如老氏之
<pb:KR4d0009_WYG_021-5a>
書所¶以去滋章而務清淨大不過四句偈多不出五千
言始則¶殊途而同歸終則枝分而派别洎乎演三乗於
貝葉文字<md:KR4d0009_SBCK_021-4a>¶漸多編三洞於瑶函筌蹄逾逺縱人十而巳
百奈暮四以¶朝三自非上聖之才孰立不刋之典發揮
教法允屬文明¶伏惟聖號皇帝陛下思妙𤣥沙心逰赤
水因民設教自¶天比崇知㡬其神建皇王之有極恭黙
思道念釋老之多¶岐于是詮註微言詠歌至道撮其樞
要闢户牖于法門搴¶其菁英芟蕭稂於𤣥圃示萬機之
<pb:KR4d0009_WYG_021-5b>
多暇表三教之精通定¶可以指迷悮於羣生扇穆清於
四海豈比夫劉莊蕭衍但¶多佞佛之心漢武秦皇空作
求仙之術自合鐫諸玉簡蔵¶在名山將日月以同懸與
鬼神而爭奥傳于不朽垂之無¶窮臣等謬列詞臣躬承
聖教被堯天之雲霧已覺濡身聴¶舜殿之絃歌共知忘
味謹當披持讀誦抃舞歡呼少遵善<md:KR4d0009_SBCK_021-4b>¶誘之心庶助無為
之化臣無任¶云云
　　為宰臣謝賜御製歌詩表
<pb:KR4d0009_WYG_021-6a>
臣等伏䝉聖慈宣賜喜雨歌詩共三首者天時旱暵聖
慮¶焦勞𤣥穹忽降於霶&KR1115;睿藻遂形於歌詠首䝉宣示
共極¶歡榮伏惟尊號皇帝陛下軫念三農精心六義自
春徂¶夏稍致愆陽以日繫時不忘善禱詔近臣而遍走
羣望御¶便殿而親録縲囚聖感𤣥通天心昭答潜驅屏
翳舒張東¶岱之雲暗使豐隆撾擊南山之鼔連宵泛灑
率土昭蘇旱¶稼勃興豐年可望緣至情而有作奮御筆
以成篇帝庸作¶歌髙視康哉之詠上以風化逺追皇矣
<pb:KR4d0009_WYG_021-6b>
之詩燦然三章誕¶敷四海深形教誨特有宣傳台衡宸
扆之銘彼何膚淺白<md:KR4d0009_SBCK_021-5a>¶雪陽春之句空&KR0247;清新臣等救旱
功微賡歌調下鏤于肌¶骨敢忘作誡之詞播在管絃願
導移風之徳臣無任¶云云
　　為宰臣謝新雕三史表¶
臣某等言伏䝉聖慈賜臣宰新印本三史書各一部者
伏¶以先帝好文校讎三史諸儒論議綿歴兩朝模印方
行頒¶宣首及(中謝/)伏惟¶尊號皇帝陛下心存稽古志在奉
<pb:KR4d0009_WYG_021-7a>
先念五帝三王之書具¶存道徳思列國兩漢之事可鑒
興亡覩真本之初成先近¶臣而受賜欲俾詳觀理亂起
發昏䝉臣等素匪知書仰承¶善誘敢不服勤舊史少副
聖懷庶竊慕於格言或有裨於¶大政臣等無任云云
　　謝賜御草書詩表¶
臣某言今月五日伏䝉聖慈賜臣紅綾上御草書趙嘏
南¶亭絶句詩一首絳綃半幅霞舒舞鵠之紋宸翰三行
雲繞¶逥鸞之勢天恩曲被凡目榮觀佩服戰兢神魂飛
<pb:KR4d0009_WYG_021-7b>
越(中謝/)¶伏惟尊號皇帝陛下書窮八法學洞九流英㫁睿
謨運¶元功而多暇飛文染翰縱草聖以為娱閒裁浙水
之綾爰¶冩渭南之句宫中刀尺剪雲霧於赤城筆下風
雷走龍蛇¶於碧落遍令中使宣賜近臣豈期瑣材亦預
宸眷捧持失¶次傳翫增輝忻千載之遭逢極一時之榮
遇讀盡二十八¶字列宿韜光宣來三十六宫天香尚在
豈止藏於篋笥亦¶將傳付子孫堪笑二王非墨妙筆精
之作如逢伯禹得金<md:KR4d0009_SBCK_021-6a>¶簡玉字之書感恩空效於涕洟受
<pb:KR4d0009_WYG_021-8a>
賜更銘於肌骨臣無任¶戴天荷聖激切屏營之至¶
　　謝御製重午詩表¶
臣某等言伏䝉聖慈宣賜御製七言四韻重午詩一首
者¶天有四時成聖功也八節所以宣其氣詩有六義繫
王化¶也二南所以變其風至若運隂陽亭毒之功達雅
頌盛衰¶之理不失其正斯惟聖人(中謝/)伏惟¶尊號皇帝陛
下運應一千啟昇平之嘉會節當重午樂長¶養之元功
形于詠歌播作詩什特令中使宣示詞臣降鳯¶閣以光
<pb:KR4d0009_WYG_021-8b>
輝搢魚須而抃舞仰窺首句如當帝舜之熏風載¶味卒
章仍念屈原之貞魄教化以被忠邪以分又何止述<md:KR4d0009_SBCK_021-6b>¶浴
蘭懸艾之文逞白雪陽春之麗而已哉臣等職叨掌誥¶
才謝言詩獻尚書而諷諫無聞徒經嘉節學離騷而淵
深¶罕究但拜宸章願揚治世之音永作傳家之寳臣無
任戴天¶荷聖歡呼抃蹈之至¶
　　陳情表¶
臣某言臣聞改過自新人臣之晩節棄瑕責效王者之
<pb:KR4d0009_WYG_021-9a>
舊¶章(中謝/)伏念臣近自冗員再叨諫署秋蘭解珮重呼澤
畔之¶魂紅藥裁詩不望禁中之樹固當老於小諫日赴
常叅其¶如親寄觧梁身趨魏闕四海無立錐之地一家
有懸磬之¶憂以至僕馬龍鍾雜於工祝弟兄分散迫于
飢寒若非内¶受職名賜之實俸外求差使以救食貧則
曷以養髙堂垂<md:KR4d0009_SBCK_021-7a>¶白之親備上國燃金之費望雲就日非
無戀闕之心玉粒¶桂薪未有住京之計伏望¶尊號皇帝
陛下念臣過而能改進不因人或西垣再命於¶演綸或
<pb:KR4d0009_WYG_021-9b>
東魯且令於承乏唯中外之二任繋君親之一言¶干冒
宸嚴臣無任僣越兢憂匍匐待罪之至¶
　　謝免和御製元日除夜詩表¶
臣等言伏䝉聖慈特降御製元日除夜詩四首仍令和
來¶臣等尋時連狀謝罪乞免和今月七日伏奉恩㫖特
賜俞¶允者聖文絶唱天道聴卑雖違善誘之心幸獲知
難之請¶伏惟¶尊號皇帝陛下五行為質六義游心樂天
地之元功奮皇<md:KR4d0009_SBCK_021-7b>¶王之睿藻筆無停綴夜乃未央煥乎四
<pb:KR4d0009_WYG_021-10a>
章降於三館耀日¶月星辰之彩發金石絲竹之音思入
杳𡨕乾坤無以逃其¶數辭包造化鬼神不能隠乎情其
元日之句也藻繪王春¶恱萬物之資始其除夜之句也
發揮天吏運四序之成功¶固宜隨厯數而頒於華夷與
法令而懸於象魏俾夫薰絃¶播奏散為化下之風蒼玉
雕鐫秘作升中之典至若周滿¶黃竹之詠漢髙大風之
歌唐太宗守嵗之詩陳叔寳初年¶之作義皆無取事不
足徵又若除夜藏鈎正朝放雀真為¶兒戯豈近皇猷遍
<pb:KR4d0009_WYG_021-10b>
數前王實多慙徳臣等文館待罪朝行¶具員幸觀四始
之根源徒荷千年之際遇然而對燭龍之¶銜耀難炫螢
光當鳳彩之來儀須藏雉尾共思閣筆同樹<md:KR4d0009_SBCK_021-8a>¶降旗方傾
窘蹙之誠果降矜容之命豐隆門下免為聚響¶之蚊莊
叟山中甘作不鳴之鴈臣等無任感天荷聖激切¶屏營
之至¶
　　賀正表¶
臣某言伏以元正首祚景福惟新數蓂莢於堯堦初生
<pb:KR4d0009_WYG_021-11a>
一¶葉獻椒花於漢殿齊列千官式彰負扆之尊大祝如
山之¶夀伏惟¶尊號皇帝陛下業隆三代道冠百王和玉
燭以授時元功¶克著振金鈴而徇路春令初行當三元
資始之期見萬國¶㑹同之盛方物充庭而麕至上公獻
夀以鳬趨日照冕旒¶覩垂衣之肅穆風和象魏陳懸法
之威儀詎遺率土之濱<md:KR4d0009_SBCK_021-8b>¶同樂履端之候膺乾納祐與天
齊休臣濫奉朝恩叨權郡¶印思預華封之祝方逺彤庭
新頒羲氏之書空驚素髮但¶荷發生之徳莫酬煦育之
<pb:KR4d0009_WYG_021-11b>
私臣無任祝聖戴天抃蹈歡呼¶之至¶
　　謝厯日表¶
臣某言今月四日進奏院逓到宣頭一道伏蒙聖慈賜
臣¶至道二年新厯日一道者王春肇啟日官爰舉於舊
章帝¶命遐宣守土各頒於新厯臣某(中謝/)臣聞天道無私
所以運¶行寒暑聖人有作所以恭授民時常令率土之
濱共樂同¶文之化伏惟¶尊號皇帝陛下五行為質萬國
咸寧星辰即序於堯天風<md:KR4d0009_SBCK_021-9a>¶雨弗迷於舜麓御明堂之一
<pb:KR4d0009_WYG_021-12a>
十二位克正隂陽運璿璣而¶三百六旬無差晷刻煥乎
正朔被于華夷臣謬典魚符欣¶開鳯厯以時以日敢忘
匪懈之心卜世卜年更仰無疆之祚¶伏限郡政不獲奔
詣闕庭無任感天荷聖激切屏營之至¶
　　進端拱箴表¶
臣某言臣聞宣尼立教陳五諫以訓民天子設官命七
人¶而庭諍欲嘉言之㒺伏致盛徳之日新(中謝/)伏惟¶尊
號皇帝陛下志在任賢動必師古大開言路精擇諌臣
<pb:KR4d0009_WYG_021-12b>
改拾遺補闕之名設司諫正言之位必須端士方稱美
官¶臣且何人亦當此任三月中伏奉明詔用訓庶僚於
中兩省¶之班行有異百官之督責必容謇諤無取因循
是時臣方<md:KR4d0009_SBCK_021-9b>¶議迎親已諧入告¶陛下矜其貧乏錫以緡錢
恩庥曲被於一家用度有充於¶千里况臣曽為縣吏毎
督民租為尺布斗粟之逋行滅耳¶鞭刑之法因知府庫
皆出生靈空有淚以感恩慙無功而¶受賜洎再趨象魏
時見冕旒猥塵書殿之資久蠧大官之¶膳曾無績効空
<pb:KR4d0009_WYG_021-13a>
玷清華且官在諫垣未嘗有一言裨補職¶當史筆未嘗
有一字刋修語所謂飽食終日無所用心者¶臣之謂矣
思欲舉諫諍之職言朝廷之事則¶陛下聖徳昭被神功
著明四輔無私而秉大鈞百姓不知¶而歸至化君何事
哉臣何言哉然而安不忘危治不忘亂¶靡不有初鮮克
有終古聖賢之深㫖也故夏后有盤盂之<md:KR4d0009_SBCK_021-10a>¶銘周王有几
杖之誡敢徵斯義用導愚衷臣又嘗讀唐史¶見貞觀中
張藴古上大寳箴辭理切直太宗深加稱賞焉¶臣雖不
<pb:KR4d0009_WYG_021-13b>
才願繼其美謹昧死撰端拱箴一首固不足裨益¶明聖
萬分之一亦臣之舉職也隨表詣東上閣門跪進以¶聞
干冒宸嚴臣無任僣越待罪之至¶
　　謝賜御製月詩表¶
臣某等言今月十六日伏䝉聖慈宣示中秋月五七言
詩¶各一首仍令依韻和來者月盈三五明天道之無差
運偶¶一千見聖人之有作雖聴賡歌之命終降寡和之
詞傳翫¶為榮捧持失次伏惟¶尊號皇帝陛下精心六義
<pb:KR4d0009_WYG_021-14a>
思若湧泉鋭意萬㡬居多暇日<md:KR4d0009_SBCK_021-10b>¶當中秋之屆候翫素月
之流空罷觀乙夜之書乃吟清夜¶載覩如圭之狀思繼
白圭燦乎二章大哉四始頒于近位¶得遂榮觀雖酌海
窺天㒺知涯涘而君唱臣和親奉徳音¶強率謏聞䖍遵
睿㫖効星辰之北拱徒竭丹心誦烏鵲之¶南飛終慙雅
詠顧瑕疵之難掩諒尤悔以何逃臣等無任¶謌詩樂聖
榮懼激切之至¶
　　謝賜御書字様錢表
<pb:KR4d0009_WYG_021-14b>
臣某等今月二十三日於學士院分賜得御書三般字
様¶淳化元寳錢者洪鑪新様通行將遍於萬方御筆摛
華神妙¶互分於八體頒宣非次傳習知榮(中謝/)伏惟¶尊
號皇帝陛下留意貨泉精心筆札書紀年之大號用煥<md:KR4d0009_SBCK_021-11a>¶錢神逞上聖之多才爰彰墨妙盡返鵲逥鸞之法掩天
龍¶地馬之名莊山歴山之金可齊重寳開元乾元之字
莫比¶神蹤將大濟於兆民仍分霑於兩制臣等名慙夷
甫才謝¶魯褒實趙囊而空荷君恩探禹穴而難窮聖作
<pb:KR4d0009_WYG_021-15a>
周太公之¶圜法自合包羞歐率更之筆精從兹掃地永
言感遇空極¶兢榮臣等無任¶云云
　　單州謝上表¶
臣某言今月九日曹州進奏院逓到勅一道伏䝉聖慈
就¶差知單州軍州事兼賜錢三百貫文祗荷寵榮不任
感懼¶臣已於今月十六日到本州上訖乍别天庭初臨
郡印錫賚¶頗厚恩榮實多(中謝/)伏念臣本乏才名素無
門地徒偶文明<md:KR4d0009_SBCK_021-11b>¶之運濫登俊造之科升朝便忝於諫垣
<pb:KR4d0009_WYG_021-15b>
効職仍叨於綸閣¶常罹罪譴永合棄捐仰穹旻而方類
戴盆遇慶赦而遽收¶墜履官復兩省之列職居三館之
先俸厚於他司班清於¶庶品固合優游仙館躭翫羣書
常依日月之光時貢芻蕘¶之說詎惟卒嵗亦可終身昨
以臣父將作監丞致仕某足¶疾嬰纒年光遲暮向因謫
宦深入窮山常恐此生不歸故¶里自叨赴闕頗更思鄉
益為衰羸動多悲感有孫兒不識¶面目有子壻未接笑
言分俸則桂玉不充聚族則京師難¶住近聞館殿亦有
<pb:KR4d0009_WYG_021-16a>
遣差頻發家書令求外任遂瀝事親之¶懇以干孝治之
朝伏䝉¶尊號皇帝陛下義在從人恩推養老假之符竹
恵以緡錢<md:KR4d0009_SBCK_021-12a>¶居二千石之權已為望外受三十萬之賜實
自宸衷感深¶而淚濕詔書戀極而魂飛帝闕即時赴郡
不日迎親本州¶以臣叨奉新恩言承舊例亦將鼓樂逺
出郊坰臣先以文¶書並令止絶葢以壠麥未秀村民尚
飢當帝王旰食之時¶非長吏自娱之日庶㡬率下不是
近名况臣早忝掖垣毎¶親旒扆備熟憂勤之㫖飽聞淳
<pb:KR4d0009_WYG_021-16b>
儉之風足以宣揚聖猷訓¶導屬吏此外則詳評案牘精
究簿書雖管庫以必親庶狴¶牢而無枉幸逃官謗用報
聖知且念親民之官自古所重¶凡今共理亦曰難才張
齊賢罷自台司止知京兆辛仲甫¶出從叅政方涖宛丘
雖小大之不同在郡國而無異唯臣¶此任最是殊恩十
一年前始為成武主簿九重天上曾是<md:KR4d0009_SBCK_021-12b>¶制誥舍人望舊
宮而雖隔雲泥過故邑而亦為榮遇所恨¶者忽離侍從
莫遂朝辭實非臣心輕去輦轂但以臣父苦¶念丘樊慰
<pb:KR4d0009_WYG_021-17a>
懷土之心晨昏有遂望拱辰之列涕泗無從伏惟¶陛下
少減焦勞俯加頥養至于堯水湯旱厯數之常文丹¶浦
青丘征伐之彛事佇見斬繼遷於獨栁送蜀冦於檻車¶
示天下不用干戈驅域中咸歸富夀然後鳴鑾日觀降
禪¶云亭追蹤於七十二君探䇿而萬八千嵗此際臣之
本郡¶實有行宮倘得導引皇輿掃除御路撰禮天之書
册雖匪¶職司對盛徳之形容敢忘歌頌臣無任¶云云
　　進乾明節祝聖詩表
<pb:KR4d0009_WYG_021-17b>
臣某言臣聞天道化成分八節而運行元氣聖人降慶厯
千<md:KR4d0009_SBCK_021-13a>¶年而開闡洪圖降誕既偶於嘉辰祝夀乃名於聖節
照臨¶之下儔願攸同臣某(中謝/)竊以漢感赤龍晦雲雷
於大澤周¶因𤣥鷰帶弓矢於髙禖符瑞之來今古相望
伏惟¶尊號皇帝陛下二儀叶徳九廟儲祥于時而里社
方鳴是¶夕而常星不見孟冬建亥愛日在房紫電繞樞
式表自天¶之命青雲如蓋爰標出震之期當睿聖之繼
天以乾明而¶命節千官上夀萬國來庭僸佅兠離鏗越
<pb:KR4d0009_WYG_021-18a>
樂懸之下鬼侯¶梅伯歡呼文陛之前駿奔競効於祝堯
宴樂且殊於在鎬¶臣職叨三館位列丹墀聴九奏之簫
韶欣同鳥獸獻千鐘¶於堯舜幸接䕫龍舞蹈之餘詠歌
斯發謹上乾明節祝聖¶夀古詩三篇合七章章無定句
篇有小序稍殊俗態似近<md:KR4d0009_SBCK_021-13b>¶古風雖播在樂章慙非風雅
或歌於夀酒可代俳優冐黷¶冕旒臣無任¶云云
　　謝衣襖表¶
臣某言今月十七日供奉官閤門祗候景元到州伏奉
<pb:KR4d0009_WYG_021-18b>
聖¶恩賜臣勅書一道紫欹正綿旋襴一領者臣當時與
官吏¶軍員將校等望闕謝恩訖逺降王人遍頒時服捧
如綸而¶増懼對挾纊以知榮(中謝/)伏念臣素乏藝文猥
塵清近雖罷¶金鑾之職尚分銅虎之符而自移理藩宣
始踰旬浹莫著¶袴襦之詠空慙凋瘵之民此者伏遇¶尊
號皇帝陛下政在宵衣恩加露冕特有祁寒之賜俾無¶
卒嵗之虞開緘併集於榮光宣詔更增於和氣飾之瑞
獸<md:KR4d0009_SBCK_021-14a>¶空傾率舞之心徵乃維鵜難免彼其之刺伏限權司
<pb:KR4d0009_WYG_021-19a>
郡事¶不獲躬拜闕庭臣無任¶云云
　　　滁州謝上表¶
臣某言奉五月九日制命伏䝉聖慈特授臣守尚書工
部¶郎中知滁州軍州事已於六月三日到本州上訖罷
直禁¶中臨民淮上雖離近侍猶忝正郎省已戴恩既榮
且懼臣¶某(中謝/)伏念臣早將賤跡誤受聖知進身不自於
他人立節¶惟遵於直道優游兩制出處八年今春召自
西垣入叨兩署¶既在深嚴之地仍當繁劇之權雖積兢
<pb:KR4d0009_WYG_021-19b>
虞終無補報所宜¶逺貶以肅具寮伏䝉¶尊號皇帝陛下
曲念遭逢俯存終始止罷玉堂之職仍遷<md:KR4d0009_SBCK_021-14b>¶粉署之資委
以専城置于近地沿流數日登陸三程諸縣¶豐登若無
公事一家飽暖共荷君恩處之一生實為萬足¶然而翰
林學士朝廷近臣¶陛下登位已來御前放人之後從吕
䝉正而下拜此職者¶止有八人臣最孤寒亦預其數由
於聖選不為不精數月¶之間忽然罷去衆情尚或驚駭
微臣豈不憂惶且臣在内¶庭一百日間五十夜次當宿
<pb:KR4d0009_WYG_021-20a>
直白日又在銀臺通進司審¶官院封駮司勾當公事與
宋湜吕祐之閱視天下奏章審¶省國家詔命凡于利害
知無不為三日一到私家歸來已¶是薄暮先臣靈筵在
寢骨肉衰絰滿身縱有交朋無暇接¶見不知謗議自何
而興臣拜命已來通宵自省恐是臣所<md:KR4d0009_SBCK_021-15a>¶賃官屋在髙懷
徳宅中一昨開寳皇后權厝之時便欲移¶出未有去處
甚不遑寧尋曾指約公人不令呵喝切恐貴¶僧出入中
使往還相逢之間難為顧揖按舊制自左右正¶言已上
<pb:KR4d0009_WYG_021-20b>
謂之供奉官街衢之間除宰相外無所迴避此葢¶賈誼
所謂人君如堂人臣如陛陛髙則堂髙者也况臣頭¶有
重戴身被朝章所守者國之禮容即不是臣之氣勢因¶
兹謝表敢達愚誠况臣粗有操修素非輕易心常知於
止¶足性毎疾於回邪位非其人誘之以利而不往事匪
合道¶逼之以死而不隨唯有上天鑒臣此志伏望¶陛下
思直木先伐之義考衆惡必察之言曲與保全俾伸¶誠
節則孤寒幸甚儒墨知歸在於小臣有何不足今則隋<md:KR4d0009_SBCK_021-15b>¶
<pb:KR4d0009_WYG_021-21a>
岸千里堯天九重微軀或遂於生還勁節尚期於死所
臣¶無任¶云云
　　謝加朝散大夫表¶
臣某言今月十八日進奏院逓到勅除一道伏䝉聖慈
加¶臣朝散大夫者禮成大祀澤霈百僚豈期郎吏之卑
亦從¶大夫之後臣某(中謝/)伏念臣猥因薄技獲偶昌辰
自忝文科¶累叨華貫數年綸閣徒勤潤色之功百日玉
堂詎有論思¶之効而自身離近侍官帶責詞既别白以
<pb:KR4d0009_WYG_021-21b>
無門但憂危而¶度日此者伏遇¶尊號皇帝陛下圓丘展
禮率土推恩特加五品之資俾壯¶一麾之任况臣早叨
書命備見舊章毎當行慶之時必考<md:KR4d0009_SBCK_021-16a>¶授官之限未滿二
載例增五堦率以為常行之自久臣去¶年五月出職今
年二月加恩承奉郎陛級未崇朝散階遷¶陞不次必是
上由睿聖旁出僉諧以其曾作近臣不欲便¶同常例永
言感遇空極涕洟遂使死灰之心稍生于寒燄¶戴盆之
首亦見於天光誓捐微軀以答鴻造臣無任¶云云
<pb:KR4d0009_WYG_021-22a>
　　謝賜聖惠方表¶
臣某等言今月二十五日進奏院逓到太平聖恵方并
目¶録共一百一册臣等當時望闕謝恩仍依勅命施行
訖臣¶等謹按洪範嚮用五福其三曰康寧威用六極其
二曰疾¶然則疾病之作蓋天之威沮邪康寧之集蓋天
之勸嚮邪¶此特立教而言姑欲驅人為善苟或飲食嗜
慾之不節隂<md:KR4d0009_SBCK_021-16b>¶陽寒暑之不時為札瘥為沈痼為疣贅為
瘡瘍若此之類¶縱而弗攻委之于極非聖哲之所用心
<pb:KR4d0009_WYG_021-22b>
也故醫術由是而¶生焉自黄帝岐伯以還作者衆矣以
至叢乎無條貫浩乎¶無津涯思欲囊括古今派分類例
叅驅百疾稽合羣方惠¶于兆民敷乃萬國非偶大聖孰
能興之臣某(中謝/)伏惟¶尊號皇帝陛下惟睿作聖有孚
惠心包天地之大徳羣生¶㒺不遂盡皇王之能事墜典
㒺不修謂人之未庶也制婚¶姻以育之謂人之未富也
薄賦斂以足之謂人之未教也¶施道徳以化之又欲使
五福之康寧徧流比屋六極之疾¶病不加蒸民于是召
<pb:KR4d0009_WYG_021-23a>
良醫考異術集自朱邸逮于紫宸㡬¶三十年成一百軸
洞乎天人之際探諸鬼神之奥製序引<md:KR4d0009_SBCK_021-17a>¶以述其事為模
印以行于時大頒四方夐出萬有昔¶𤣥宗之廣濟徳宗
之廣利皆叢脞眇末不足稱道尚具載¶史籍垂于後昆
以為莫已若也况¶陛下之述作功叅化源天下之惸嫠
身躋夀域雖復造書¶畫卦鑽燧播時不可同年而語矣
宜乎與日月同縣與經¶籍共永豈區區小郡碌碌下臣
能歌頌于聖徳歟當州地¶居僻左路逺京師授勅數年
<pb:KR4d0009_WYG_021-23b>
引頸以日累使郡吏請于有¶司始蒙頒宣蓋行次第而
又今冬以來天氣稍旱過始氷¶之候河無薄澌踰小雪
之期野無微霰頗慮瘴癘害于民¶人俗罕名醫病則祀
鬼分憂之任求瘼是専方虞後難獲¶此大賚謹當抽俸
金以市藥給官本以救人資聖祚于無<md:KR4d0009_SBCK_021-17b>¶疆流聖恵于不
朽盡納淮甸歸于華胥慺慺之誠如此而¶已臣等無任
遭時樂聖抃蹈之至¶
　小畜集巻二十一¶
<md:KR4d0009_SBCK_022-1a>¶
<pb:KR4d0009_WYG_022-1a>
欽定四庫全書
　小畜集巻
