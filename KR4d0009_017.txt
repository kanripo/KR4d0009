# -*- mode: mandoku-view; -*-
#+TITLE: 小畜集
#+DATE: 2015-09-11 08:40:50.079086
#+PROPERTY: ID KR4d0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0242-017小畜集-卷第十七.
<pb:KR4d0009_SBCK_017-1a>¶
王黄州小畜集卷第十七¶
　碑記¶
　　　　　楊州建隆寺碑¶
　　　　　滁州全椒縣寳林寺重脩大殿碑(後序)¶
　　　　　黄州齊安永興禪院記¶
　　　　　野興亭記¶
　　　　　江州廣寕&KR0101;記¶
　　　　　潭州岳麓山書院記¶
　　　　　黄州重修文宣王廟壁記¶
　　　　　漣水軍王御史廟碑¶
　　　　　無愠齋記¶
<pb:KR4d0009_SBCK_017-1b>¶
　　　　　黄州新建小竹樓記¶
　　　　楊州建隆寺碑¶
唐貞觀中制以天下戰陣處為寺且命虞世南李百藥岑¶
文本之徒刋勒碑銘紀述功業傳諸簡册燦然可觀盖聖¶
人不欲無罪而殺一夫無名而荒寸土及乎諸矦阻兵百¶
姓徯后驅人以戰事不𫉬已矢石之下死傷則多狥義救¶
忠有足哀者雖復贈官爵禄子孫誠有勸于生懼無益于¶
𣦸以為漢明之後𥼶教誕興謂&KR0115;寞之中有輪𢌞之數能¶
使精魄復生人天其道如何事佛誦&KR0052;而已繇是交兵之¶
地捨為梵宫田不耕而有名也死事之人盡離&KR0017;趣士&KR0162;¶
生而無恨也帝王𫠦尚今古攸同雖有服儒冠而執名教¶
<pb:KR4d0009_SBCK_017-2a>¶
者又安知其果不然邪我太祖皇帝授禪于周啓封在宋¶
朱旗𫠦&KR0204;黔首乂安惟李重進作帥江都嬰城　逆時建¶
隆元年九月也乃命故中書令石公統王師以討之十有¶
二月𫝊于城下于是建行宫迎法駕是月十一日太祖至¶
大儀驛距廣陵六十里夜半而城䧟詔宣徽北院使李公¶
知軍府事尋以行在立為梵宫取僧之有德行者處焉是¶
時先寺主道暉本居孝先衆𫠦推擇李公列状以聞即可¶
其奏仍改法名爲道堅以紀年爲寺額墾田四頃&KR0674;省一¶
荘咸以賜之供香積而飯緇流也道堅既没智速嗣之智¶
速又没義幽嗣之義幽超化大師也以淳化二年歸寂義¶
隆顥仁&KR0101;而至焉皆超化大師之弟子也自國初至今凡¶
<pb:KR4d0009_SBCK_017-2b>¶
四十載日供僧不减六十人像設荘嚴經敎具備禮佛有¶
殿演法有堂齋庖在東僧寝在右奥有室供湯沐焉外有¶
亭給登眺焉廊廡翼舒門扉洞啓脩竹交映碧流縈回實¶
藩服之勝逰淮海之福地耳先是太祖将返鑾輿留其御¶
榻忌晨供帳于今尚存嗚呼戰伐所亾人骨已朽乘兹善¶
果皆出&KR0115;𡍼豈知不再事朝廷復爲臣子歟義隆䓁謂脩¶
建已來碑誌未立以某出從翰苑守爲郡條冝爲斯文理¶
不可讓是時大行晏駕聖主承祧至道三年四月也銘曰¶
神道設敎儒所崇佛法度人釋之宗王者草昧多屯蒙乃¶
有征伐揚武功野必死𢧐城必攻出入矢石豈梯衝殞首¶
䘮元爭效忠聖人念爾心所恫詔舎𢧐地爲&KR0394;宫逰魂精¶
<pb:KR4d0009_SBCK_017-3a>¶
氣或感通㧞爾出離&KR0115;𡍼中恩異文王枯骨葬事殊椘子¶
京&KR0026;封香燈鐘磬飄天風四十餘年僧憧憧止戈偃伯文¶
&KR0100;同三葉重光自建隆祐我聖祚垂無竆¶
　　　　滁州全椒縣寳林寺重修大殿碑¶
寺名花山縣牒𫠦傳壊于㑹昌緇徒散亾興于大中層構¶
崇崇顯德沙汰兹名獨在聚併闔縣凡十六院我皇御極¶
始賜今額嘉號寳林用光布金有荘&KR0674;屬桑柔土沃歳取¶
稼穡以供香積靡夏靡冬僧来憧憧大殿&KR0010;乆基傾柱朽¶
有僧德縁革而脩焉録事張戭同兹大&KR0133;化于邑郭施及¶
村落得錢百萬吾事斯辦全椒林麓材推樸&KR0554;西走山陽¶
號大雲倉伐木編桴棟梁欒櫨蕩波而来厥惟良材其誰¶
<pb:KR4d0009_SBCK_017-3b>¶
運斧維曽維呂翬飛翼張望之堂堂既成棟宇綵繪無取¶
有曉貞師先師從依衣鉢遺留願捨而修乃備丹臒晶熒¶
交錯殿堂肯構佛事猶陋戭復化率能始能卒塑𥼶迦像¶
金容可仰菩薩善神各三其身對侍拱立金碧耀熠矢謨¶
雍熈蚤夜孜孜僝功湻化簷楹秺秺令佐經營曰殻曰禎¶
政平頌息兹出餘力有范百宗成名澤宮為賊曺&KR0122;舊識¶
吾面聿来詣郡再拜㳟懇曰公詞臣乆司帝綸兹殿之碑¶
非公而誰健毫不抽實寺之羞顧其勤勤敢恡斯文直書¶
事實辭句魯質庻幾勝縁垂乎億年¶
　　　　後序¶
雍熈中予為大理評事知長洲縣范以進士見予于姑蘇¶
<pb:KR4d0009_SBCK_017-4a>¶
今年予自翰林學士出守滁上范為屬邑吏碑之請也不¶
得而拒矣因效元相桐栢觀體韻而書之一揮而成不復¶
加㸃盖任其俊而不繫乎文也時至道二年十月日記¶
　　　　黄州齊安永興禪院記¶
齊安郡名也永興院額也盖僧𦒿故老通而呼之遂以為¶
常耳唐時舊州在齊安河上院録云因刺史杜僕射以白¶
雲觀建為斯院按唐史未嘗有官至端揆而刺黄者疑唐¶
末杜洪據有鄂渚北結梁人東抗楊氏黄鄂之屬郡或以¶
宗族典之于時皇綱弛紊官紀僣沗㒒射之稱不為異矣¶
其後隨郡遷徙立院于兹兵掠火燔曽無寕歳乾寜中楊¶
行宻盡有淮南之地天祐二年楊公卒其子渥稱嗣吳王¶
<pb:KR4d0009_SBCK_017-4b>¶
奉唐正朔以部將孫彦思為黄州刺史始造院宇崇佛像¶
彦思母王氏捨粧奩鑄鐘于今尚在主院之僧傳法之祖¶
䘮亂無紀莫得而知今𫠦述者㫁自紫陵而下紫陵者郢¶
中名山也山僧曉禪世謂紫陵和尚其後捨兹院逰鳳翔¶
從清泰入洛賜號國師次曰同一次曰行忠次曰節運次¶
曰延真次曰自正此五僧者自前唐天祐止聖朝端拱初¶
有若蘄州三角山龍門禅院僧自南開堂演法自南者合¶
淝人世姓觧氏住持凡七年復歸蘄州四祖山淳化中有¶
&KR0002;蘄州白雲山廣教院僧智雨嗣興院事智雨者漣水人¶
世姓朱氏以至道三年十一月一日寂㓕俗夀五十一夏¶
臘二十七臨終召院衆付囑今長老仁辯遂寕人得法于¶
<pb:KR4d0009_SBCK_017-5a>¶
智雨者也即以其月十二日用茶毗之法𦵏智雨&KR0120;塔于¶
長圻村二十八日仁辯㑹大衆陞法堂有僧玄資問曰如¶
何是齊安境荅云後靣青竹連道觀前頭緑水接武昌又¶
問如何是境中人答云大似不相見此之謂住持傳法院¶
舊有堂厨各五間湻化二年郡人王福捨錢二百萬造大¶
殿成再興捨錢一百五十萬造僧堂郡之衆户率錢二十¶
萬建老宿堂又率錢十萬立方丈室左都押衙丁文燧捨¶
錢五十萬建浴室蘄州人王真捨錢四十萬剏菩薩殿塑¶
彌勒像里人周遇捨菜圃此之謂檀越知院元&KR0123;掌申牒¶
公府維那法俊掌提轄堂司供養主文遇掌化募施利典¶
座道真掌庖厨直&KR0010;省慎掌墾種此之謂知事僧先是衆¶
<pb:KR4d0009_SBCK_017-5b>¶
僧請院前閑田一叚又請逋民麥荘一區由是來麰&KR0188;果¶
豊焉住持傳法僧無祖禰道髙衆伏則推之知事僧無資¶
級才堪心願則為之故上下熈熙而忿争不作矣夫禪者¶
儒之曠逹也律者士之名教也浮圖氏離而為二罕能兼¶
之其甚者互相矛盾過于仇讎唯長老仁辯禪其心以度¶
人律其行以㐲衆有來斯&KR0063;虗徃實歸禪其心也一裘一¶
飯之外日誦法&KR0160;經二部律其行也某筮仕以来治僧之¶
訟多关獨愛其無親踈無人我有賢智則尊而事之有才¶
力則信而使之去而不強推而無競渾然幾乎道矣故總¶
而為之記至于院宇之至嚮田園之廣袤道具經典租庸¶
什器請書石隂時大宋咸平二年八月十五日記¶
<pb:KR4d0009_SBCK_017-6a>¶
　　　　野興亭記¶
昔裴晉公作緑野堂負功名而務閑適也李衛公作精思¶
堂居宻勿而彰盡瘁也雖各有趣尚而不無豪華異乎兹¶
亭獨&KR0130;中道𠫵政尚書隴西公器業宏大識度清逺踐三¶
司論道之地奉两朝知已之主以為訏謨獻替君子𫠦以¶
行道也消息盈虚逹人𫠦以養神也行道必假于權我則¶
操鈞軸而無避養神必務乎静我則營林壑以潜逰帝城¶
之南郊壇之下闢小園以𣗳蓻敞幽亭以宴息雜以&KR0188;果¶
間以花卉緑野之色亂入四時之景互見至若假寕著令¶
休沐得告絳騶騑騑言適于野公之来思幾務多暇于是¶
察物性以驗政教觀民以考豊儉其或爾牛濕濕隂陽之¶
<pb:KR4d0009_SBCK_017-6b>¶
&KR0244;叙也乳鳥喈喈飛走之&KR0170;仁也禾麥芃芃汙萊之盡闢¶
也原田每每草木之被澤也公乃降邴車開曺樽金印𬗋¶
綬&KR0077;而不御荷衣蕙𢃄服之無斁擷芳以侑酒賦詩以佐¶
懽心将道宜景與神遇窮幽殫樂不夕不歸又若祀昊天¶
之神攝上公之秩齋戒于清夜燔燎于未晞公之至止遂¶
及我私斯又勝逰之一趣耳謀野則𫉬固殊鄭&KR0038;之卿乗¶
興而来或同山隂之士命曰野興厥義在兹夫崇髙冨貴¶
非全德不能常守憂勤逸豫非上智不能兼行故詩曰赫¶
赫師尹民具爾瞻言安危之𫠦繫也又曰或燕燕居息或¶
盡瘁事國言勞逸之相逺也唯公以王佐之才處公台之¶
任得致君之要政行而不繁淂治心之方體和而自適&KR0026;¶
<pb:KR4d0009_SBCK_017-7a>¶
其奏議公直李興元之胸懐陸忠州之辭茟也則訏謨獻¶
替從可知矣&KR0109;靈介特牛竒章之進退鄭珣瑜之操履也¶
則消息盈虚又可見也冝其居崇髙冨貴之上在憂勤逸¶
豫之間優㳺廟堂永保無咎某辱在陶冶累塵掖垣命紀¶
芳亭因及盛德亦萬分之一爾時咸平元年二月日記¶
　　　　江州廣寕&KR0101;記¶
夫百貨𫠦聚必以一物主之金玉重寳也𣻉于流布粟帛¶
要用也濫于濕薄權&KR0127;重而利交易者其唯錢乎考諸歴¶
代漢五銖錢于民最便既壞于王莾又破于董卓故鮮有¶
存者唐武德中鑄開元通寳錢大行天下于今頼之唐之¶
鑄錢鑪冶非一今錢有益字者成都𫠦鑄也有潤字者丹¶
<pb:KR4d0009_SBCK_017-7b>¶
陽𫠦鑄也其餘分布郡國不可具述然自古銅鉛仰給饒¶
信故史記言吴王即山鑄錢誘聚亡命又濞云寡人金錢¶
編天下者是也自乾寜而後&KR0045;行宻父子兄弟據有江淮¶
晉天福&KR0004;李昇僣號傳子及孫至皇朝開寳末凡百歳餘¶
鑄錢之利不入中國故開元錢刓鈇銷毁時用漸稀太祖¶
平吴因舊制開&KR0101;于鄱陽太宗即位淮海王錢俶入朝又¶
得杭州錢&KR0101;尋以銅錫不充而廢至道二年某自翰林出¶
守淮甸調民輸炭自滁抵饒泝洄江濤人頗咨怨某即按¶
唐史具鑪冶數目郡國處𫠦飛奏以聞請分&KR0101;署章未報¶
㑹康州刺史楊允㳟亦言其事始分鑄于池州用减淮民¶
數千里汎舟之役聖上嗣統聿修先旨以為錢刀之利軍¶
<pb:KR4d0009_SBCK_017-8a>¶
國𫠦先将使水衡&KR0338;犧貫朽而不可較瓊林大盈充牣而¶
無虚月咸平二年夏五月詔尚書&KR0048;馮某中貴人白某乗¶
驛而周視南土自番禺閩越呉㑹&KR0878;蠻相水土之冝度車¶
之便設局署吏大興鼔鑄于是建陽首焉潯陽次焉明年¶
勑江州廣寜&KR0101;奏以秘書丞知吉州太和縣李某總領之¶
右班殿&KR0033;鄭某佐佑之&KR0101;地即搉務之舊址也湓江帶其¶
右廬阜居其前度木庀徒揆日蕆事肇四月癸亥終七月¶
已&KR0407;曰𠫊曰院若庫若&KR0163;役夫有營王人有宅總大小若¶
于間于是廣寕之大壮具矣&KR0010;鑄錢二十萬貫鑄錢之費¶
八萬八千三百六十貫四百五十得實錢一十萬一千六¶
百三十九貫五百四十五其為利也博哉與夫租庸賦調¶
<pb:KR4d0009_SBCK_017-8b>¶
之入鹽鐵搉酤之課相與為表裏資助&KR0038;用亦重事也且¶
夫工徒無頼聚一州而非便散之則盗心不生矣錢幣益¶
多流四海而不匱用之則盗鑄息矣非吾皇順考古道留¶
心庶政興九府之圜法恢二聖之永圖孰能若斯之速邪¶
資以馮白之幹事李鄭之辦職上下恊力成兹僝功將見¶
開蜀郡銅山革公孫鐵弊復漢唐之舊法與五銖&KR0271;元流¶
于無窮也豈止江南而已哉咸平三年七月日記¶
　　　　潭州岳麓山書院記¶
三代而下両漢稱理次叙循吏彰示後人西京首&KR0274;文翁¶
東觀先書衛颯觀其理蜀郡教桂陽率以庠序為先夷落¶
自化是知學校政之本歟崇文廣武聖眀仁孝皇帝嗣位¶
<pb:KR4d0009_SBCK_017-9a>¶
之明年詔以供備庫副使隴西公知武安軍府事公自以¶
當不次之用臨至劇之郡思𣗳殊迹以荅竒遇下車布政¶
比屋允懐叅考吏能㝷繹民病獄訟紛紊决剔無留米鹽¶
靡宻推行不倦屬&KR0010;非大有人用阻饑减估𤼵倉惸&KR0276;無¶
告者得安其業募兵置籍強梁亡頼者悉拘于軍千里耕¶
桑涸轍淂水七州兵甲走九在槃有廢必興無政不舉&KR0004;¶
開寳中尚書&KR0048;朱洞典長沙左拾遺孫逄吉通理郡事於¶
岳麓山抱黄洞下肇啓書院廣延學徒二公罷歸累政不¶
嗣諸生逃解六籍&KR0652;亡弦歌絶音爼豆無覩公詢問黄髪¶
盡𫉬故書誘導青衿肯構舊址外敞門屋中開講堂掲以¶
書樓序以客次塑先師十哲之像𦘕七十二賢華衮珠旒¶
<pb:KR4d0009_SBCK_017-9b>¶
&KR1164;掖章甫畢按舊制儼然如生請闢水田供春秋之𥼶奠¶
奏頒文䟽備生徒之肄業使里人有必葺之志學者無將¶
落之憂誰謂瀟湘兹為洙泗誰謂&KR0878;蠻兹為鄒魯人存政¶
舉豈繫古今導德齊禮自知恥格先是公之先公好儒術¶
通春秋刺濟州日命郷之薦不减百人讌以嘉賔之詩遣¶
以計吏之禮舉進士者錢五萬襲衣以副之&KR0063;學科者錢¶
三千綈&KR0129;以遺之咸出已俸人以為難故其子孫不&KR0111;儒¶
學某占籍濟上出職禁中直承明之廬已叨三入開緱氏¶
之學將談六&KR0052;託以斯文拙于叙事&KR0147;書興廢用紀歳時¶
而已大宋咸平三年某月日記¶
　　　　黄州重&KR0113;文宣王廟壁記¶
<pb:KR4d0009_SBCK_017-10a>¶
世之有人以儒為戯者謂文宣王廟慎不可&KR0113;&KR0113;之必起¶
訟復有郡縣長吏奸𧷢自汙畏懦不治而𫉬罪者適以&KR0113;¶
廟時契由是中人以下謂信然也故廟貌益毁黄州文宣¶
王廟舊殿三間阽危不可入以十數柱扶持之猶懼其顛¶
覆以至遷像設于門廡之下拆之則瓦木朽解十不存一¶
前知州國子虞博士廉勤之吏也率同僚屬官洎郡之&KR1164;¶
掖者得數十千市木于山桴江而下屡為風濤漂泊材植¶
僅有至者未幾坐度僧過限又坐納鹽不如法連&KR0013;制劾¶
非時受代留郡𦗟命者百餘日窮窘不得去或以為修廟¶
&KR0120;訟不誣矣某自西掖謫守是郡覩其事歎曰先師若是¶
凶邪吾將試焉因其舊貲鳩工揆日命左都押衙丁文璲¶
<pb:KR4d0009_SBCK_017-10b>¶
𥆳其役月餘而殿成素王十哲咸新其像綵繪金碧煥乎¶
有光又&KR0145;上都國學賛文請從事曽碩書之刋石鏤板寘¶
于神座俾大春秋𥼶奠有𫠦瞻仰塞戯儒之口刷先聖之¶
恥亦無愧孔門之徒也至述先師之道則孟軻𫠦謂生人¶
以來未有如夫子者其功不在舜禹下韓吏部曰天下通¶
祀者三唯社稷與夫子廟某敢輕議哉故予書修建之由¶
而已時大宋咸平二年月日記¶
　　　　漣水軍王御史廟碑¶
儒家者流不語怪力亂神𫠦以尊師而奉教也至于精誠¶
𫠦感通于夢思即仲尼猶言之豈曰怪乎故曰吾不復夢¶
見周公又曰夢奠于両楹是也及述作六&KR0052;其文甚著詩¶
<pb:KR4d0009_SBCK_017-11a>¶
曰吉夢維何維熊維羆書曰髙宗夢得說禮曰夢帝與我¶
九齡是皆經夫子之手而不之去盖有益于教不惑于民¶
焉謂之神且怪邪吾友渤海髙紳以著作佐郎領漣水軍¶
事㑹夏旱方祠禱請雨一夕夢神人服古衣冠而至者授¶
詩一章既寤記詩中數字云赤岸夫若神之自謂然明日¶
徧𥙊神之在境内者得唐御史王義方之祠郷人不知但¶
云東赤岸大夫廟爾髙君曉其夢因加禮而懇禱之是日¶
雨足乃新其廟立石為文按唐史而述其事迹焉髙君純¶
儒也不欲自言其夢入朝徃徃語乎公卿間執政蘓公聞¶
之曰是不可黙也宜擇能文者書其事刻于石隂某于髙¶
君進士同年生也以故見請嘗試議之曰子産云用物精¶
<pb:KR4d0009_SBCK_017-11b>¶
多則魂魄強以有精爽至于神明彼伯有尚爾况王御史¶
者乎且欲後人見斯文也知義方者知懼如義方者知勸¶
又胡戾于聖人之旨哉年月日述¶
　　　　無慍齋記¶
古人三仕無喜色三已之無慍色某在先朝自左司諫知¶
制誥左遷商州團練副使又自翰林學士出知滁上今天¶
子即位自尚書刑部郎中知制誥出守齊安到郡之眀年¶
作書齋于公署之西偏因徴古義以無慍為名後之人治¶
是郡者公退之暇當以琴書詩酒為娱賓之地有餘力則¶
召髙僧道士煑茶煉藥可关若易吾齋而為庖厨廐庫者¶
非吾徒也三年十月二十一日記¶
<pb:KR4d0009_SBCK_017-12a>¶
　　　　黄州新建小竹樓記¶
黄岡之地多竹大者如椽竹工破之刳去其節用代陶瓦¶
比屋皆然以其價亷而工省也子城西北隅雉堞圯毁蓁¶
莾　因作小樓二間與月波樓通逺吞山光平挹江瀨¶
幽閴遼夐不可具状夏冝急雨有瀑布聲冬冝宻雪有碎¶
玉聲宜鼓琴琴調虚畼宜詠詩詩韻清絶冝圍棊子聲丁¶
丁然宜投壺矢聲錚錚然皆竹樓之𫠦助也公退之暇披¶
鶴氅戴華陽巾手執周易一卷焚香黙坐銷遣世慮江山¶
之外第見風㠶沙鳥煙雲竹𣗳而已待其酒力醒茶烟歇¶
送夕陽迎素月亦謫居之勝㮣也彼齊雲落星髙則髙矣¶
井幹麗譙華則華矣止于貯妓女蔵&KR0084;舞非騷人之事吾¶
<pb:KR4d0009_SBCK_017-12b>¶
𫠦不取吾聞竹工云竹之爲瓦僅十稔若重覆之得二十¶
稔噫吾以至道乙未歳自翰林出滁上丙申移廣陵丁酉¶
又入西掖戊戍&KR0010;除日有齊安之命已亥閏三月到郡四¶
年之間奔赱不暇未知明年又在何䖏豈懼竹樓之易朽¶
乎幸後之人與我同志嗣而葺之庶斯樓之不朽也咸平¶
二年八月十五日記¶
王黄州小畜集卷第十七¶
