# -*- mode: mandoku-view -*-
#+TITLE: 小畜集
#+DATE: 2015-09-23 10:19:11
#+PROPERTY: JUAN 17


十七¶　　　　　宋　王禹偁　撰
　　碑記¶
　　　揚州建隆寺碑¶
　　　滁州全椒縣寳林寺重修大殿碑
　　　黄州齊安永興禪院記¶
　　　野興亭記¶
　　　江州廣寧監記
<pb:KR4d0009_WYG_017-1b>
　　　潭州岳麓山書院記¶
　　　黄州重修文宣王廟壁記¶
　　　漣水軍王御史廟碑¶
　　　無愠齋記<md:KR4d0009_SBCK_017-1b>¶　　　黄州新建小竹樓記¶
　　揚州建隆寺碑¶
唐貞觀中制以天下戰陣處為寺且命虞世南李百
藥岑¶文本之徒刋勒碑銘紀述功業傳諸簡册燦然
<pb:KR4d0009_WYG_017-2a>
可觀盖聖¶人不欲無罪而殺一夫無名而荒寸土及
乎諸侯阻兵百¶姓徯后驅人以戰事不獲巳矢石之
所死傷則多徇義効¶忠有足哀者雖復贈官爵録子
孫誠有勸於生懼無益于¶死以為漢明之後釋教誕
興謂𡨕漠之中有輪迴之數能¶使精魄復生人天其
道如何事佛誦經而巳繇是交兵之¶地捨為梵宫田
不耕而有名也死事之人盡離鬼趣士捐¶生而無恨
也帝王所尚今古攸同雖有服儒冠而執名教<md:KR4d0009_SBCK_017-2a>¶者又
<pb:KR4d0009_WYG_017-2b>
安知其果不然耶我太祖皇帝授禪於周啓封在宋¶
朱旗所指黔首乂安惟李重進作帥江都嬰城構逆
時建¶隆元年九月也乃命故中書令石公統王師以
討之十有¶二月傅於城下於是建行宫迎法駕是月
十一日太祖至¶大儀驛距廣陵六十里夜半而城陷
詔宣徽北院使李公¶知軍府事尋以行在立為梵宫
取僧之有徳行者處焉是¶時光主事道暉本居孝先
衆所推擇李公列狀以聞即可¶其奏仍改法名為道
<pb:KR4d0009_WYG_017-3a>
堅以紀年為寺額墾田四頃𨽻省一¶莊咸以賜之供
香積而飯緇流也道堅既没智速嗣之智¶速又沒義
幽繼之義幽超化大師也以淳化二年歸寂義¶隆顥
仁監而主焉皆超化大師之弟子也自國初至今凡<md:KR4d0009_SBCK_017-2b>¶四
十載日供僧不減六十人像設莊嚴經敎具備禮佛有¶
殿演法有堂齋寢在東僧庖在右奥有室供湯沐焉外
有¶亭給登眺焉廊廡翼舒門扉洞啓修竹交映碧流縈
回寔¶藩服之勝逰淮海之福地耳先是太祖將返鑾輿
<pb:KR4d0009_WYG_017-3b>
留其御¶榻忌晨供帳於今尚存嗚呼戰伐所亡人骨已
朽乗兹勝¶果皆出㝠塗豈知不再事朝廷復為臣子歟
義隆等謂修¶建以來碑誌未立以某出從翰苑守是郡
條宜為斯文理¶不可讓是時大行晏駕聖主承祧至道
四年三月也銘曰¶
神道設教儒所崇佛法度人釋之宗王者草昧多屯䝉
乃¶有征伐揚武功野必死戰城必攻出入矢石親梯衝
殞身¶喪元争效忠聖人念爾心所恫詔捨戰地為梵宫
<pb:KR4d0009_WYG_017-4a>
逰魂精<md:KR4d0009_SBCK_017-3a>¶氣或感通拔爾出離㝠塗中恩異文王枯骨𦵏
事殊楚子¶京觀封香燈鐘磬飄天風四十餘年僧憧憧
止戈偃伯文¶軌同三華重光自建隆祐我聖祚垂無窮¶
　　滁州全椒縣寳林寺重修大殿碑¶
寺名花山縣牒所傳壊於㑹昌緇徒散亡興於大中層
構¶崇崇顯徳沙汰兹名獨在聚併闔縣凡十六院我皇
御極¶始賜今額嘉號寳林用光布金有莊𨽻屬桑柔土
沃嵗取¶稼穡以供香積靡夏靡冬僧來憧憧大殿歲久
<pb:KR4d0009_WYG_017-4b>
基頃柱朽¶有僧徳緣革而修焉錄事張載同兹大願化
於邑郭施及¶村落得錢百萬吾事斯辦全椒林麓材惟
樸樕西走山碭¶號大雲谷伐木編桴棟梁欒櫨蕩岐而
來厥惟良材其誰<md:KR4d0009_SBCK_017-3b>¶運斧維曹維吕翬飛翼張望之堂堂
既成棟宇綵繪無取¶有曉貞師先師從依衣盂遺留願
捨而修乃備丹雘晶熒¶交錯殿堂肯構佛事猶陋戭復
化率能始能卒塑釋迦像¶金容可仰菩薩善神各三其
身對侍拱立金碧耀熠矢謨¶雍熈蚤夜孜孜僝功淳化
<pb:KR4d0009_WYG_017-5a>
簷楹梡奼令佐經營曰彀曰楨¶政平頌息兹出餘力有
范百宗成名澤宫為賦曹掾舊識¶吾面聿來詣郡冄拜
恭懇曰公詞臣久司帝綸兹殿之碑¶非公而誰徤毫不
抽實寺之羞顧其敬勤敢恡斯文直書¶事實詞句魯質
庶㡬勝緣垂乎億年¶
　　後序¶
雍熈中予為大理評事知長洲縣范以進士見予於姑
蘇<md:KR4d0009_SBCK_017-4a>¶今年予自翰林學士出守滁上范為屬邑吏碑之請
<pb:KR4d0009_WYG_017-5b>
也不¶得而拒矣因效元相桐栢觀體韻而書之一揮而
成不復¶加㸃盖任其役而不繫乎文也時至道二年十
月日記¶
　　黄州齊安永興禪院記¶
齊安郡名也永興院額也葢僧耆故老通而呼之遂以
為¶常耳唐時舊州在齊安河上院錄云因刺史杜僕射
以白¶雲觀建為斯院按唐史未嘗有官至端揆而刺黄
者疑唐¶末杜洪據有鄂渚北結梁人東抗楊氏黄鄂之
<pb:KR4d0009_WYG_017-6a>
屬郡也或以¶宗族典之於時皇綱弛紊官紀僭忝僕射
之稱不為異矣¶其後隨郡遷徙立院於兹兵掠火燔曾
無寜歲乾寜中楊¶行密盡有淮南之地天祐二年楊公
卒其子渥稱嗣吳主<md:KR4d0009_SBCK_017-4b>¶奉唐正朔以部將孫彦思為黄州
刺史始造院宇崇佛像¶彦思母王氏捨粧奩鑄鐘於今
尚在主院之僧傳法之祖¶喪亂無紀莫得而知今所述
者㫁自紫陵而下紫陵者郢¶中名山也山僧曉禪世謂
之紫陵和尚其後捨兹院逰鳳翔¶從清泰入洛賜號國
<pb:KR4d0009_WYG_017-6b>
師次曰同一次曰行忠次曰節運次¶曰延具次曰自正
此五僧者自前唐天祐至聖朝端拱初¶有若蘄州三角
山龍門禪院僧自南開堂演法自南者合¶淝人世姓解
氏住持凡七年復歸蘄州四祖山淳化中有¶若蘄州白
雲廣山敎院僧智雨嗣興院事智雨者漣水人¶也姓朱
氏以至道三年十一月一日寂滅俗夀五十一夏¶臘二
十七臨終召院衆付囑今長老仁辯遂寜人得法於<md:KR4d0009_SBCK_017-5a>¶智
雨者也即以其月十二日用茶毗之法𦵏智雨起塔於
<pb:KR4d0009_WYG_017-7a>
長圻村二十八日仁辯㑹大衆陞法堂有僧𤣥資問曰
如¶何是齊安境答云後面青竹連道觀前頭綠水接武
昌又¶問如何是境中人答云大似不相見此之謂住持
傳法僧院¶舊有堂厨各五間淳化二年郡人王福捨錢
二百萬造大¶殿成再與捨錢一百五十萬造僧堂郡之
衆户率錢二十¶萬建老宿堂又率錢十萬立方丈室左
都押衙丁文燧捨¶錢五十萬建浴室蘄州人王真捨錢
四十萬剏菩薩殿塑¶彌勒像里人周遇捨菜圃此之謂
<pb:KR4d0009_WYG_017-7b>
檀越知院元募掌申牒¶公府維那法俊堂提轄堂司供
養主文遇掌化募施利典¶座道真掌庖厨直嵗省慎掌
墾種此之謂知事僧先是衆<md:KR4d0009_SBCK_017-5b>¶僧請院前閒田一段又請
逋民麥莊一區由是麰麥蔬果¶豐焉住持傳法僧無祖
禰道高衆伏則推之知事僧無資¶級才堪心願則為之
故上下熈熈而紛争不作矣夫禪者¶儒之廣達也律者
士之名敎也浮圖氏離而為二罕能兼¶之其甚者互相
矛盾過於仇讐唯長老仁辯禪其心以度¶人律其行以
<pb:KR4d0009_WYG_017-8a>
伏衆有來斯應虚往實歸禪其心也一衲一¶飯之外日
誦法華經二部律其行也某筮仕以來治僧之¶訟多矣
獨愛其無親疎無人我有賢智則尊而事之有才¶力則
信而使之去而不强維而無競渾然㡬乎道矣故繼¶而
為之記至於院宇之至嚮田園之廣袤通具經典租庸¶
什器請書石隂時大宋咸平二年八月十五日記<md:KR4d0009_SBCK_017-6a>¶　　野興亭記¶
昔裴晉公作緑野堂負功名而務閒適也李衛公作精
<pb:KR4d0009_WYG_017-8b>
思¶堂居密勿而彰盡瘁也雖各有趣尚而不無豪華異
乎兹¶亭獨履中道㕘政尚書隴西公器業宏大識度清
逺踐三¶司論道之地奉兩朝知已之主以為訏謨獻替
君子所以¶行道也消息盈虚達人所以養神也行道必
假於權我則¶操鈞軸而無避養神必務乎静我則營林
壑以潛逰帝城¶之南郊壇之下闢小園以樹蓻敞幽亭
以宴息雜以蔬果¶間以花卉綠野之色亂入四時之景
互見至若假寜著令¶休沐得告絳騶騑騑言適於野公
<pb:KR4d0009_WYG_017-9a>
之來思㡬務多暇於是¶察物性以驗政敎觀民田以考
豐儉其或爾牛濕濕隂陽之<md:KR4d0009_SBCK_017-6b>¶適叙也乳鳥喈喈飛走之
䝉仁也禾麥芃芃汙萊之盡闢¶也原田莓莓草木之被
澤也公乃降邴車開曹樽金印紫¶綬却而不御荷衣蕙
帶服之無斁擷芳以侑酒賦詩以佐¶懽心將道宜景與
神遇窮幽殫樂不夕不歸又若祀昊天¶之神攝上公之
秩齋戒於清夜燔燎於未晞公之至止遂¶及我私斯又
勝逰之一趣耳謀野則獲固殊鄭國之卿乗¶興而來或
<pb:KR4d0009_WYG_017-9b>
同山隂之士命曰野興厥義在兹夫崇高富貴¶非全徳
不能常守憂勤逸豫非上智不能兼行故詩曰赫¶赫師
尹民具爾瞻言安危之所繫也又曰或燕燕居息或¶盡
瘁事國言勞逸之相逺也唯公以王佐之才處公台之¶
任得致君之要政行而不繫得治心之方體和而自適
觀<md:KR4d0009_SBCK_017-7a>¶其奏議公直李興元之胷懐陸忠州之辭筆也則訏
謨獻¶替從可知矣襟靈介特牛竒章之進退鄭珣瑜之
操履也¶則消息盈虚又可見也宜其居崇高富貴之上
<pb:KR4d0009_WYG_017-10a>
在憂勤逸¶豫之間優㳺廟堂永保無咎某辱在陶冶累
塵掖垣命紀¶芳亭因及盛徳亦萬分之一爾時咸平元
年二月日記¶
　　江州廣寜監記¶
夫百貨所聚必以一物主之金玉重寳也滯於流布粟
帛¶要用也濫於濕薄權輕重而利交易者其唯錢乎考
諸厯¶代漢五銖錢於民最便既壊於王莽又破於董卓
故鮮有¶存者唐武徳中鑄開元通寳錢大行天下於今
<pb:KR4d0009_WYG_017-10b>
賴之唐之¶鑄錢罏冶非一今錢有益字者成都所鑄也
有潤字者丹<md:KR4d0009_SBCK_017-7b>¶陽所鑄也其餘分布郡國不可具述然自
古銅鉛仰給饒¶信故史記言吳王即山鑄錢誘聚亡命
又濞云寡人金錢¶徧天下者是也自乾寜而後楊行密
父子兄弟據有江淮¶晉天福初李昪僭號傳子及孫至
皇朝開寳末凡百餘¶嵗鑄錢之利不入中國故開元錢
刓缺銷毁時用漸稀太祖¶平吳因舊制開監於鄱陽太
宗即位淮海王錢俶入朝又¶得杭州錢監尋以銅錫不
<pb:KR4d0009_WYG_017-11a>
充而廢至道二年某自翰林出¶守淮甸調民輸炭自滁
抵饒泝洄江濤人頗咨怨某即按¶唐史具罏冶數目郡
國處所飛奏以聞請分監署章未報¶㑹庸州刺史楊允
恭亦言其事始分鑄於池州用減淮民¶數千里汎舟之
役聖上嗣統聿修先㫖以為錢刀之利軍<md:KR4d0009_SBCK_017-8a>¶國所先將使
水衡廩犧貫朽而不可較瓊林大盈充牣而¶無虚月咸
平二年夏五月詔尚書郎馮某中貴人白某乘¶驛而周
視南土自番禺閩越吳㑹荆蠻相水土之宜度舟車¶之
<pb:KR4d0009_WYG_017-11b>
便設局署吏大興鼓鑄於是建陽首潯陽次焉明年¶勅
江州廣寜監奏以秘書丞知吉州太和縣李某總領之¶
右班殿直鄭某佐伯之監地即𣙜務之舊址也湓江帶
其¶右廬阜居其前度木庀徒揆日蕆事肇四月癸亥終
七月¶已夘曰㕔曰院若庫若場役夫有營王人有宅總
大小若¶干間於是廣寜之大壯具矣歲鑄錢二十萬貫
鑄錢之費¶八萬八千三百六十貫四百五十得實錢一
十萬一千六¶百三十九貫五百四十五其為利也溥哉
<pb:KR4d0009_WYG_017-12a>
與夫租傭賦調<md:KR4d0009_SBCK_017-8b>¶之入鹽鐵𣙜酤之課相與為表裏資助
國用亦重事也且¶夫工徒無賴聚一州而非便散之則
盜心不生矣錢幣益¶多流四海而不匱用之則盜鑄㡬
息矣非吾皇順考古道留¶心庻政興九府之圜法恢二
聖之永圖孰能若斯之速耶¶資以馮白之幹事李鄭之
辦職上下恊力成兹僝功將見¶開蜀郡銅山革公孫鐵
幣復漢唐之舊法與五銖開元流¶於無窮也豈止江南
而已哉咸平三年七月日記
<pb:KR4d0009_WYG_017-12b>
　　潭州岳&KR0354;山書院記¶
三代而下兩漢稱理次叙循吏彰示後人西京首述文
翁¶東觀先書衛颯觀其理蜀郡敎桂陽率以庠序為先
夷落¶自化是知學校政之本歟崇文廣武聖明仁孝皇
帝嗣位<md:KR4d0009_SBCK_017-9a>¶之明年詔以供備庫副使隴西公知武安軍府
事公自以¶當不次之用臨至劇之郡思樹殊迹以答竒
遇下車布政¶比屋允懐㕘考吏能尋繹民病獄訟總紊
决剔無留米鹽¶靡密推行不倦屬嵗非大有人用阻饑
<pb:KR4d0009_WYG_017-13a>
減估發倉惸嫠無¶告者得安其業募兵置籍强梁亡賴
者悉拘於軍千里耕¶桑涸轍得水七州兵甲走丸在槃
有廢必興無政不舉初¶開寳中尚書郎朱洞典長沙左
拾遺孫逢吉通理郡事於¶岳麓山枹黄洞下肇啓書院
廣延學徒二公罷歸累政不¶嗣諸生逃解六籍散亡絃
歌絶音俎豆無覩公詢問黄髮¶盡獲故書誘導青衿肯
構舊址外敞門屋中開講堂掲以¶書樓序以客次塑先
師十哲之像畫七十二賢華衮珠旒<md:KR4d0009_SBCK_017-9b>¶縫掖章甫畢按舊
<pb:KR4d0009_WYG_017-13b>
制儼然如生請闢水田供春秋之釋奠¶奏頒文疏備生
徒之肄業使里人有必葺之志學者無將¶落之憂誰謂
瀟湘兹為洙泗誰謂荆蠻兹為鄒魯人存政¶舉豈繫古
今道徳齊禮自知恥格先是公之先公好儒術¶通春秋
刺濟州日鄉士之薦不減百人讌以嘉賓之詩遣¶以計
吏之禮舉進士者錢五萬襲衣以副之應學科者錢¶三
千綈袍以遺之咸出已俸人以為難故其子孫不忘儒¶
學某占籍濟上出職禁中直承明之廬已叨三入開緱
<pb:KR4d0009_WYG_017-14a>
氏¶之學將談六經記以斯文拙於敘事聊書興廢用紀
歲時¶而已大宋咸平三年某月日記¶
　　黄州重修文宣王廟壁記<md:KR4d0009_SBCK_017-10a>¶世之有人以儒為戲者謂文宣王廟慎不可修修之必
起¶訟復有郡縣長吏奸贓自汙畏懦不治而獲罪者適
以修¶廟時契由是中人以下謂信然也故廟貌益毁黄
州文宣¶王廟舊殿三間阽危不可入以十數柱扶持之
猶懼其顛¶覆以至遷像設於門廡之下拆之則瓦木朽
<pb:KR4d0009_WYG_017-14b>
解十不存一¶前知州國子虞博士亷勤之吏也率同僚
屬官洎郡之縫¶掖者得數十千市木於山桴江而下屢
為風濤漂泊材植¶僅有至者未㡬坐度僧過限又坐納
監不如法連被制劾¶非時受代留郡聴命者百餘日窮
窘不得去或以為修廟¶起訟不誣矣某自西掖謫守是
郡覩其事歎曰先師若是¶凶耶吾將試焉因其舊貲鳩
工揆日命左都押衙丁文燧<md:KR4d0009_SBCK_017-10b>¶督其役月餘而殿成素王
十哲咸新其像彩繪金碧煥乎¶有光又取上都國學賛
<pb:KR4d0009_WYG_017-15a>
文請從事曾碩書之刋石鏤板寘¶於神座俾夫春秋釋
奠有所瞻仰塞戲儒之口刷先聖之¶恥亦無媿孔門之
徒也至述先師之道則孟軻所謂生民¶以來未有如夫
子者其功不在舜禹下韓吏部曰天下通¶祀者三唯社
稷與夫子廟某敢輕議哉故予書修建之由¶而已時大
宋咸平二年月日記¶
　　漣水軍王御史廟碑¶
儒家者流不語怪力亂神所以尊師而奉教也至於精
<pb:KR4d0009_WYG_017-15b>
誠¶所感通於夢思即仲尼猶言之豈曰怪乎故曰吾不
復夢¶見周公又曰夢奠於兩楹是也及述作六經其文
甚著詩<md:KR4d0009_SBCK_017-11a>¶曰吉夢維何維熊維羆書曰高宗夢得説禮曰
夢帝與我¶九齡是皆經夫子之手而不之去葢有益於
敎不惑於民¶焉謂之神且怪耶吾友渤海高紳以著作
佐郎領漣水軍¶事㑹夏旱方祠禱請雨一夕夢神人服
古衣冠而至者授¶詩一章既寤記詩中數字云赤岸夫
若神之自謂然明日¶徧祭神之在境内者得唐御史王
<pb:KR4d0009_WYG_017-16a>
義方之祠鄉人不知但¶云東赤岸大夫廟爾高君曉其
夢因加禮而懇禱之是日¶雨足乃新其廟立石為文按
唐史而述其事迹焉高君純¶儒也不欲自言其夢入朝
往往語乎公卿間執政蘇公聞¶之曰是不可黙也宜擇
能文者書其事刻於石隂某於高¶君進士同年生也以
故見請嘗試議之曰子産云用物精<md:KR4d0009_SBCK_017-11b>¶多則魂魄强是以
有精爽至於神明彼伯佐尚爾況王御史¶者乎且欲後
人見斯文也不如義方者知懼如義方者知勸¶又胡戾
<pb:KR4d0009_WYG_017-16b>
於聖人之旨哉年月日述¶
　　無愠齋記¶
古人三仕無喜色三已之無愠色某在先朝自左司諫
知¶制誥左遷商州團練副使又自翰林學士出知滁上
今天¶子即位自尚書刑部郎中知制誥出守齊安到郡
之明年¶作書齋於公署之西偏因徴古義以無愠為名
後之人治¶是郡者公退之暇當以琴書詩酒為娛賓之
地有餘力則¶召高僧道士煑茶煉藥可矣若易吾齋為
<pb:KR4d0009_WYG_017-17a>
庖厨廊庫者¶非吾徒也三年十月二十一日記<md:KR4d0009_SBCK_017-12a>¶　　黄州新建小竹樓記¶
黄岡之地多竹大者如椽竹工破之刳去其節用代陶
瓦¶比屋皆然以其價亷而工省也子城西北隅雉堞圯
毁榛¶莽荒穢因作小樓二間與月波樓通逺吞山光平
挹江瀨¶幽閴遼夐不可具狀夏宜急雨有瀑布聲冬宜
密雪有碎¶玉聲宜鼓琴琴調和暢宜咏詩詩韻清絶宜
圍碁子聲丁¶丁然宜投壺矢聲錚錚然皆竹樓之所助
<pb:KR4d0009_WYG_017-17b>
也公退之暇披¶鶴氅衣戴華陽巾手執周易一巻焚香
黙坐銷遣世慮江山¶之外苐見風帆沙鳥煙雲竹樹而
已待其酒力醒茶煙歇¶送夕陽迎素月亦謫居之勝槩
也彼齊雲落星高則高矣¶井幹麗譙華則華矣止於貯
妓女藏歌舞非騷人之事吾<md:KR4d0009_SBCK_017-12b>¶所不取吾聞竹工云竹之
為瓦僅十稔若重覆之得二十¶稔噫吾以至道乙未歲
自翰林出滁上丙申移廣陵丁酉¶又入西掖戊戌嵗除
日有齊安之命已亥閏三月到郡四¶年之間奔走不暇
<pb:KR4d0009_WYG_017-18a>
未知明年又在何處豈懼竹樓之易朽¶乎後之人與我
同志嗣而葺之庻斯樓之不朽也咸平¶二年八月十五
日記¶
　
　
　
　
　
<pb:KR4d0009_WYG_017-18b>
　
　
　
　
　
　
　
　小畜集巻十七¶
<md:KR4d0009_SBCK_018-1a>¶
<pb:KR4d0009_WYG_018-1a>
欽定四庫全書
　小畜集巻十八¶　　　　　宋　王禹偁　撰
　　書
