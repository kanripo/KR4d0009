# -*- mode: mandoku-view -*-
#+TITLE: 小畜集
#+DATE: 2015-09-23 10:19:12
#+PROPERTY: JUAN 19

¶
　　　中書試詔臣僚和御製雪詩序¶
　　　三諫書序¶
　　　東觀集序¶
　　　送冦宻直西京遷𦵏序¶
　　　送張詠序
<pb:KR4d0009_WYG_019-1b>
　　　送鞠仲謀序¶
　　　送孫何序¶
　　　送丁謂序¶
　　　送王旦序<md:KR4d0009_SBCK_019-1b>¶　　　送戚維序¶
　　　送譚堯叟序¶
　　　送牛冕序¶
　　　送李巽序
<pb:KR4d0009_WYG_019-2a>
　　　諸朝賢寄題洪州義門胡氏華林書齋序¶
　　　周易彩戲圖序¶
　　中書試詔臣僚和御製雪詩序¶
雍熙紀號之四年冬十有二月寳圖大昌歳律將暮
日窮¶次而月窮紀方及送寒車同軌而書同文咸歸
大化五行¶以之順序六氣以之和平繁雲翳空宻雪飄
野至誠攸感¶爰當大蜡之期上瑞斯呈何止小康之
兆乃始也隂風淅<md:KR4d0009_SBCK_019-2a>¶瀝微霰悠颺散五榖之精華潤三
<pb:KR4d0009_WYG_019-2b>
農之畎畆上林未暖而¶花發禁栁不春而絮飛星榆
之華下青㝠琪樹之蕊飄滄¶海㸃綴於五城雙闕飛
翻於三市九衢溟濛而逺蔽耕耘¶凌亂而光生御座
天顔怡悦臨軒乍滿於重瞳民心乂安¶在野惟聞於
鼔腹則有天禄石渠之士鴻筆麗藻之臣覩¶是休祥
聿陳歌詠風雅作矣見王化之興隆物情誘之動¶詩
人之&KR0872;思同稱聖感互達天聰皇帝樂善忘疲誨人
無¶倦詔令向所進者咸可屬而和之塤箎之韻相諧
<pb:KR4d0009_WYG_019-3a>
黼黻之¶華交映虞謌魯頌鏗鏘俱合於聲詩王後
盧前頴脱各呈¶於鋒鋭&KR0435;歌既罷睿鑒尤嘉於是宸
睠曲迴王言煥發示¶天心之善誘降御製以作程稱
賞良多激勸斯在遂使四<md:KR4d0009_SBCK_019-2b>¶方文士不敢言詩五牓門
生咸思閣筆夫如是則周穆之¶詠黄竹祗因隂沴而
興懐漢祖之歌大風但以壯士而為¶念未若我六出
之瑞不愆伏於天時四始之興乃形容於¶盛徳而又
賜以聖作耀乎人文是可以播大宋之樂章躋¶攀三
<pb:KR4d0009_WYG_019-3b>
代表聖人之能事糠粃百王且夫其言七同七星之¶垂
象其句八同八音之治世其韻四若四時之成功有以¶
見睿哲文思不徒然矣宜乎編羣彦之什附一人之詩
煥¶此昌期傳為嘉集俾夫千古而下六義孔昭且知文
物之¶大興君臣之相合也不其盛哉臣稽古寡聞效
官無績堯¶廷擢第雖有玷於科名吳郡字人實久抛於
筆硯序兹盛¶事頗媿非才亦猶清廟有儀必覆之以茅
屋錦袍在御或<md:KR4d0009_SBCK_019-3a>¶尚之以褧衣幸獲紀於文明庻有光於賤
<pb:KR4d0009_WYG_019-4a>
吏臣謹序¶
　　三諫書序¶
臣聞前事者後事之元龜也是以讀二帝之典則首曰
稽¶古帝堯又曰稽古帝舜以唐虞之聖尚稽古道而行
況居¶三代之末乘百王之弊者乎臣遭遇入朝叨竊名
器更直¶多暇閉門讀書見前代理亂之源覽昔賢諫諍
之語念空¶文之未泯痛直道之難行放逐以終而詞氣
不屈布在方¶策千古如生茍舉而行之則其道未墜因
<pb:KR4d0009_WYG_019-4b>
採掇古人章疏¶可救今時弊病者凡三篇其一以搢紳
浮競風俗澆漓率¶多躁進之徒鮮聞篤行之士不移舊
俗漸紊彛倫臣故獻¶劉寔崇讓論其二以齊民頗耗像
教彌興蘭若過多緇徒<md:KR4d0009_SBCK_019-3b>¶孔熾蠧人害政莫甚於斯臣故
獻韓愈論佛骨表其三以¶選舉因循官常隳紊署置不
已俸禄難充但蠧疲民罕聞¶良吏臣故獻杜佑併省官
吏疏斯皆事可遵行言非迂闊¶亦欲使昔賢遺恨發自
㣲臣前代遺文興於聖主者也毎¶篇之末臣别有起請
<pb:KR4d0009_WYG_019-5a>
條目指陳時病稽合前文庻引古以¶證今必朝行而暮
復又自立問難綴於終篇㫁在不疑以¶絶浮議待罪之
至引表具焉¶
　　東觀集序¶
士君子者道也行道者位也道與位并則敷而為業臯
陶¶益稷謨伊訓之類是也道高位下則垂之於文章仲
尼經¶籍荀孟揚雄之書之類是也洎三王道喪五伯風
行有位<md:KR4d0009_SBCK_019-4a>¶之人以彊兵為事業在野之士以小辯為文章
<pb:KR4d0009_WYG_019-5b>
雖兩漢遏¶其頺波而六朝蕩其餘燼天未厭徳付於李
唐然而三百¶年間聖賢相㑹事業之大者貞觀開元文
章之盛者貞元¶長慶而已咸通而下不足徴也企及三
代其惟聖朝我法¶天崇道皇帝之宅天下也守堯之仁躬
禹之勤奮成湯之¶武闡姬昌之文仁以布政故兆民之
心歸焉勤以開國故¶九土之貢入焉武以定亂故奸雄
跋扈弭焉文以化俗故¶詩書禮樂行焉是以儒敎興賢
臣出事業昭於上文章燦於¶下徳生民而未有道與皇
<pb:KR4d0009_WYG_019-6a>
而比崇天下文明我弗多讓然¶而漢文之代賈誼之道
不行元和之間李賀之才自夭天¶弗與命位不稱才豈
曰無時亦將有數故著作郎直史館<md:KR4d0009_SBCK_019-4b>¶羅君之謂乎君諱
處約字思純其先京兆萬年人曽祖彖¶長安令彖弟衮
有文學大名厯事僖昭二帝入梁為諫議¶大夫有文集
行於代祖僅萬年令父濟皇朝太常丞處約¶九嵗能賦
詩十三通經義尤長於易故所為文必臻乎道¶二十六
御前擢進士第解褐宿州臨涣薄再命蘇州吳縣¶宰得
<pb:KR4d0009_WYG_019-6b>
大理評事雍熙中被召赴闕試文於相府制授大著¶作
直太史氏面賜銀章朱紱以榮之明年乘使車將帝命¶
按獄訟於江浙採風謠於湘潭舉善發姦不避權貴雖
被¶劾者側目而君子是之不幸以淳化元年十一月卧
疾終¶於家年三十三亦賈誼李賀之儔也友人翰林學
士尚書¶祠部郎中知制誥蘇易簡左司諫知制誥王某
以布素之<md:KR4d0009_SBCK_019-5a>¶交哭之慟收其遺文灑淚編次勒成十巻以
其終於史¶目為東觀集總謌詩賦頌私試五題雜文碑
<pb:KR4d0009_WYG_019-7a>
記書啓序引¶表狀祭文凡數百章十萬餘言其間有東
臯子楚義帝碑¶録希夷子言書野叟壁數篇極乎天人
之際者也味其文¶知其志矣噫國初已來才有餘而位
不至者若夀光李均¶襄陽觀風從事郭昱太常博士董
淳太子中允顔贄斯皆¶賫志沒地垂之空文異日國家
詔史臣修文苑傳此數人¶者不可遺也使處約之名與
之同列文亦無愧行又過之¶亦足彰好文之朝得賢之
盛也故并序其官氏拜章進御¶乞付三館亦所以備史
<pb:KR4d0009_WYG_019-7b>
筆之闕文也¶
　　送㓂密直西京遷𦵏序<md:KR4d0009_SBCK_019-5b>¶皇上省徽號之明年春正月尚書郎直樞密上谷㓂平
仲¶𦵏先正少卿於西雒君命也外姻同位飲而餞之咸
以為¶哀榮之極矣初少卿之終也平仲尚幼𦵏是以緩
洎平仲¶十九登進士第三遷得佐著作尹成安縣成安
大名之屬¶邑大名少卿佐幕之地也親友間有以𦵏事
為請者平仲¶曰未也於禮子為大夫父為士祭則大夫
<pb:KR4d0009_WYG_019-8a>
𦵏則士吾先人¶以懿文茂行中甲科遭時亂離終於下
位今吾雖為王官¶尚未通籍茍贈典不及則吾先人陪
臣矣若以士禮𦵏之¶吾弗忍也且非所以顯吾親而成
吾孝耳議者聞之曰㓂¶氏果有後於宋乎其志大也越
明年遷殿中丞循恩例也¶時夏師未復兵食頗艱乃詔
平仲使西北邊歸上便宜因<md:KR4d0009_SBCK_019-6a>¶得召見試禦戎論稱上旨
制授右正言分直東觀且以邦¶計之地吏縁為姦輟史
筆之才試奏刀之利君子不器斯¶之謂與㑹詔下百官
<pb:KR4d0009_WYG_019-8b>
各言邊事平仲慷慨拜章極陳利病¶天子壯之不數日擢
拜虞曹郎寘於密地尋以天官之職¶委焉出領銓衡入
備顧問揚清激濁物論多之既而有司¶以平仲貴為侍
臣當贈父母故少卿太君之命並行焉平¶仲於是卜地
開阡擇日請告上可其奏贈禮有加翌日别¶堯階趨洛
汭金印紫綬白馬素車且䕶先太君之神柩附¶焉禮也
君子曰少卿之積善餘慶也既如彼平仲之遇主¶榮親
也又如此詩云貽厥孫謀以燕翼子少卿有焉經曰¶立
<pb:KR4d0009_WYG_019-9a>
身揚名以顯父母平仲有焉羣公著位明庭弗克㑹𦵏<md:KR4d0009_SBCK_019-6b>¶盍各賦詩取白華之義謌孝子之潔白乎直鳳閣王某
序¶以冠其首云¶
　　送張詠序¶
今之縣尹古之諸侯自秦郡天下小國皆化為縣縣有
政¶聴郡條而後行縣有長觀牧守而後動秩卑禄㣲弗
足自¶庇固不暇使風俗之移易逮乎炎漢隆興始有重
外之㫖¶故命郎官出宰百里之邑秩四百石尊其位厚
<pb:KR4d0009_WYG_019-9b>
其禄葢欲¶分君憂而求民瘼也由漢而下邑官益卑故
梁竦有徒勞¶之言淵明起折腰之歎儕胥伍吏區區於
風塵間遂使抱¶王佐者恥而不居黷貨利者稔而自處
茍縣政有闕率曰¶吾將罷兹邑而適他邑烏用革焉縣
人有病亦曰吾將捨<md:KR4d0009_SBCK_019-7a>¶此民而涖他民烏用易焉觀其視
一邑之政臨一邑之民¶若行客之宅邸舎也待旦而去
固無所惜焉風行雷同寖¶而成俗良由國家小親民之
任輕字人之官之故也將拯¶其弊非聖人孰能制乎宋
<pb:KR4d0009_WYG_019-10a>
天王嗣位之五載親選貢士分¶甲乙科中甲科者通理
郡事乙科者専任縣政尊以廷評¶之位重以使者之車
縣政有闕得以擅革縣人有害得以¶専易既革且易不
康何待詩所謂能官人者豈獨美於文¶王乎清河張詠
字復之本宅九河間少有竒節釣魚侍膳¶外讀書無虚
日秉筆為文落落有三代風今春舉進士一¶上中選將
我王命莅乎崇陽分君之憂使帝心休休乎求¶民之瘼
使人心熈熈乎江流之南郡大惟鄂鄂人得賢亦<md:KR4d0009_SBCK_019-7b>¶孔之
<pb:KR4d0009_WYG_019-10b>
樂波映鸚洲煙藏鶴樓白雲芳草思古悠悠堂有鳴¶琴
足以振穆若之風樽有醇醪足以養浩然之氣維江湯¶
湯鑑其襟袖維山峩峩媚其戶牖鱠得魴鯉菓多橘柚
吏¶隠於兹足保無咎且優且㳺勿為江山羞復之勉旃
云爾¶
　　送鞠仲謀序¶
皇帝嗣位之五祀余始隨計吏識鞠生於場屋中是嵗
余¶與生俱為御試所詘胥别輦下邈無音塵八年春余
<pb:KR4d0009_WYG_019-11a>
第¶中乙科生以家艱不預於選閲同年之籍不下二百
人無¶生之名為長太息矣洎余解褐掌簿書於成武(句/)
縣即隋¶之戴州也庭有頑吏土無秀民或通刺而來者
皆腐儒也¶以是供吏職奉晨羞外經旬浹月未嘗與人
通而生獨<md:KR4d0009_SBCK_019-8a>¶叩扉而來余既喜且媿葢喜生之命駕而媿
生之未禄也問¶其行則曰哀瘵之中不敢事筆硯而事
家産姑以卜𦵏為¶事耳曰某之先考洎季父俱以游宦
終於理所今悉扶䕶而¶歸將祔於故里且出中諫蘇公
<pb:KR4d0009_WYG_019-11b>
徳祥餞行文序以示余夫¶蘇公天下之名士也非生之
博雅篤行又烏肯序以褒之¶且述生自申抵陜厯河陽
下洛都由浚郊而東至於高密¶迂行曲塗殆近萬里(事/具)
(蘇中諫/序中)非事父母能竭其力者孰¶能與於此乎余因念
家本寒素宅於澶淵梁季亂離舉族¶分散叔父沒於兵
而𦵏雷夏伯父沒於客而𦵏博關太夫¶人又旅𦵏於濟
當時未名以乞丐自給無立錐之地以息¶幼累況殯禮
乎今兹起家位下俸薄接晨炊之不及況塋<md:KR4d0009_SBCK_019-8b>¶域乎一旦
<pb:KR4d0009_WYG_019-12a>
覩生之行事良可慟哭噫堂有嚴君㣲得月俸¶以奉甘
㫖則生之幸民也野有露骨無土地以厝窀穸則¶生之
罪人也誓將積餘俸市高原捧土起墳負骨歸𦵏以繼¶
生之行事則所願畢矣辱生之來起余以不匱之志受
惠¶多矣生之門第文學已備蘇公之筆故不書但感慨
而序¶云¶
　　送孫何序¶
天之文日月五星地之文百穀草木人之文六籍五常
<pb:KR4d0009_WYG_019-12b>
捨¶是而稱文者吾未知其可也咸通以來斯文不競革
弊復¶古宜其有聞國家乘五代之末接千嵗之統創業
守文垂¶三十載聖人之化成矣君子之儒興矣然而服
勤古道鑚<md:KR4d0009_SBCK_019-9a>¶仰經旨造次顛沛不違仁義拳拳然以立言
為已任葢亦¶鮮矣富春孫生有是夫先是余自東觀移
直鳳閣同舎紫¶㣲郎廣平宋公嘗謂余曰子知進士孫
何者邪今之擅場¶而獨步者也余因徴其文未獲㑹有
以生之編集惠余者¶凡數十篇皆師戴六經排斥百氏
<pb:KR4d0009_WYG_019-13a>
落落然真韓栁之徒也¶其間尊儒一篇指班固之失謂
儒家者流非出於司徒之¶職使孟堅復生亦當投杖而
拜曰吾過矣又徐偃王論明¶君之分窒僣之萌足使亂
臣賊子聞而知懼夫易之所患¶者辨之不早辨也斯可
謂見霜而知氷矣樹敎立訓他皆¶類此且其數千萬言
未始以名第為意何其自待之多也¶余是以喜識其面
而願交其心者有日矣今年冬生再到<md:KR4d0009_SBCK_019-9b>¶闕下即過吾門
博我新文且先將以書猶若尋常貢舉人¶恂恂然執先
<pb:KR4d0009_WYG_019-13b>
後禮何其待我之薄也觀其氣和而壯辭直¶而温與夫
向之著述相為表裏則五事之言貌四教之文¶行生實
具焉宜其在布衣為聞人登仕宦為循吏立朝為¶正臣
載筆為良史司典謨備顧問為一代之名儒過此則¶非
吾所知也豈止一名一第哉告歸許田序以為贈余非¶
多可而易與者也凡百君子宜賀聖朝得賢吾道之不
墜¶爾¶
　　送丁謂序
<pb:KR4d0009_WYG_019-14a>
主上躬耕之嵗僕始自長洲宰被召入見由大理評事
得¶右正言分直東觀既嵗滿入西掖掌誥且二年矣由
是今<md:KR4d0009_SBCK_019-10a>¶之舉進士者以文相售嵗不下數百人朝議之餘
厯覽忘¶怠然有視其命題而罷者有讀數句而倦者有
終一篇而¶止者或詩可采其賦則無有也或賦可稱其
文則無有也¶能全之者百不四五況宗經樹敎著書立
言之士乎去年¶得富春生孫何文數十篇格高意逺大
得六經㫖趣僕因¶聲於同列間或曰有濟陽丁謂者何
<pb:KR4d0009_WYG_019-14b>
之同志也其文與何¶不相上下僕未之信也㑹有以生
之文示僕者視之則前¶言不誣矣是秋何來訪僕既與
之交又得生之履行甚熟¶且渇其惠顧於我也今春生
果來益以新文二編為書以¶投我其間有律詩今體賦
文非向所號進士者能及也其¶詩效杜子美深入其間
其文數章皆意不常而語不俗若<md:KR4d0009_SBCK_019-10b>¶雜於韓栁集中使能
文之士讀之不之辨也由是兩制間¶咸願識其面而交
其心矣翰林賈公尤加歎服是知道之¶尊人也豈位也
<pb:KR4d0009_WYG_019-15a>
乎哉學之富人也豈貲也乎哉今之不勤¶於道不力於
學而望人之知者宜視丁氏子之道何如哉¶告歸許田
序以為贈¶
　　送王旦序¶
聖人籍千畆之嵗元老膺三入之命王澤大賚廟謨惟
新¶有善必興有惡必去迺放鄭侯以肅京輔有以見善
人為¶邦而不善者逺矣言念圃田擇賢而治用禦暴横
是資循¶良先詔侍御史范陽盧公牧而撫之次命殿中
<pb:KR4d0009_WYG_019-15b>
丞瑯琊王¶公通而理之皆能哲也王公即故夏官貳卿
之子也以雄<md:KR4d0009_SBCK_019-11a>¶文直氣揚其父風以儒學吏才張為國器
是行也所任雖¶小而所委重大西門秋風北闕行色四
牡夙駕五馬迎郊¶朝僚知其得賢郡人歌其來暮右省
諫官王某蹟鄭民之¶旨為詩文以送焉辭曰昔我鄭邦
厥守不良厥佐吐剛吾相¶疾之吾君竄之我民用康今
我鄭封其守惟公其佐惟通¶吾相僉之吾君命之我民
其豐滎澤之獸溱水之魚泳爾¶清流毓爾豐芻不弋不
<pb:KR4d0009_WYG_019-16a>
綱與民同蘇匪我聖君匪我相臣¶暴曷去兮賢曷舉兮
革我苦兮為樂土兮¶
　　送戚維序¶
崇位厚禄人心弗欲者鮮矣然取之不以道昔人不貴
焉¶是知學古入官沈於下僚者非君子之恥也監官戚
君始<md:KR4d0009_SBCK_019-11b>¶以儒雅受訓於庭復以文學策名於國終以亷平
莅事於¶官下筆到古人誦書得聖理家門嗃嗃敦大易
之象親族¶熙熈有邃古之風士流之家仰為模範用是
<pb:KR4d0009_WYG_019-16b>
而進雖位未¶崇禄未厚固不為恥耳自釋褐已來縻郡
曹沈邑佐顛躓¶窮苦者二十年晨夕芳鮮曾未快志況
温飫妻子乎去年¶㕘常調選於天官始授郡主簿輦親
挈子來即譙亳修吏¶職外日得以俸給躬薦甘滑綵衣
煌煌色若自得古之稱¶孝子者殆將無愧今年秋國家
以蜀之令長闕而未補用¶是有遂寜之命公不以遐適
為念而以違養是患且曰退¶耕無田則伏臘寅酉其可
虞乎進而取禄則温凊喜懼得¶無思乎藩羊其羸進退
<pb:KR4d0009_WYG_019-17a>
安據復自念曰與其千里負米孰<md:KR4d0009_SBCK_019-12a>¶若五斗折腰者邪一
旦捧天書稟親旨拜乎北堂膏車西¶下白華在咏心其
搖搖劍闗倚雲遐指天末名利之役其¶若是歟噫導一
人之澤福百里之民亦足行乎道也食有¶道之禄及高
堂之親亦足光乎孝也割慈去里無庸介懐¶矧皇朝平
蜀已來宰邑相望於候館是以宋紫㣲由小著¶往楊侍
御自拾遺出是役也安知遂寜不為大來之朕乎¶行哉
勉旃勿以銅墨為媿耳
<pb:KR4d0009_WYG_019-17b>
　　送譚堯叟序¶
古君子之為學也不在乎禄位而在乎道義而已用之
則¶從政而惠民捨之則修身而垂教死而後已弗知其
他科¶試已來此道其替先文學而後政事故也然而文
學本乎<md:KR4d0009_SBCK_019-12b>¶六經者其為政也必仁且義議理之有體也文
學雜乎百¶氏者其為政也非貪則察涉道之未深也是
以取士衆而¶得人鮮矣官謗多而政聲寢矣吾友殿丞
譚公其近者歟¶讀堯舜周孔之書師軻雄韓栁之作故
<pb:KR4d0009_WYG_019-18a>
其修身也譽聞於¶鄉里其從政也惠布於郡縣先是公
解褐得廷尉評尹邵¶陽縣湘民受其賜再命得通判犍
為郡蜀吏畏其能㑹天¶子欲廣視逺聴黜幽陟明詔廷
臣之親信者採風謠於蜀¶部復命之日奏公為理最亦
既受代丞相以名聞且將召¶對有日矣丁太夫人憂公
聞訃號絶見星而行泣血三年¶不交人事君子以為知
禮服闋循常典除佐著作翌日有¶司舉舊事以言制授
殿中丞旌善政也議者謂公必直東<md:KR4d0009_SBCK_019-13a>¶觀為史臣立一家
<pb:KR4d0009_WYG_019-18b>
之言垂千古之誡斯當仁矣而襄陽大¶郡通理嵗滿執
事者以公塞詔焉人以為滯才公以為得¶所葢將𦵏父
母植松楸焉畢婚嫁備榛栗焉然後邵陽犍¶為之化復
行江漢惠加於俗政聞於朝則排金門上玉堂¶豈為晚
也同雲四合臘雪將下釃酒敘别得無言乎¶
　　送牛冕序¶
今天下之士由科試入仕者以第進士為美名𨽻京官
者¶以㳺三館兩制為近職釐外務者以任刺史二千石
<pb:KR4d0009_WYG_019-19a>
為親¶民語名郡者以丹陽為重地疇能兼之吾友隴西
牛君有¶是夫君嘗倅貳郡牧一州所在稱理有龔黄之
政焉又嘗¶佐秋官詳庶獄事無枉撓有于張之風焉游
館殿専筆削<md:KR4d0009_SBCK_019-13b>¶褒善貶惡有班馬之辭焉好風什多吟咏
寒苦清麗有元¶白之思焉求外官能得大郡向所謂美
名近職親民重地者¶君兼而無媿矣君是行也上有垂
白之親下有趨庭之子¶家人嗃嗃而内輯兄弟怡怡而
外和含飴㺯孫盡高堂之¶樂腰金拖紫居百城之長為
<pb:KR4d0009_WYG_019-19b>
儒之榮至矣為子之道光矣¶其當報吾君而惠吾民者
乎勿使採詩者聴伐檀之刺也¶
　　送李巽序¶
古者設闗所以禁末游為市所以通貨殖後世因而有
税¶焉亦以資國用而佐地征也厯代便之未嘗或改舊
制皆¶委郡縣署胥徒以掌其務故侵漁自奉利入於下
割剥公¶行怨歸於上不有釐革孰為經久國初巳來始
用儒臣以<md:KR4d0009_SBCK_019-14a>¶莅之錫之皇華尊其任也委以利柄觀其器
<pb:KR4d0009_WYG_019-20a>
也是以周行¶之士由此而進焉端拱元祀夏六月詔以
光禄寺丞李君¶督婺州闗市之賦遵厯試也君建陽人少
以文章干禄江¶表神徳平吳之六年皇上嗣統之三載
始隨計偕求試於¶大宗伯君尤善辭賦得貞元長慶時
風格如土鼓蜃樓數¶篇皆辭理精妙出人意表故秉筆
者許之僕時在場屋與¶之游者凡三年同登乙科交分
益至是以君之文行可得¶而熟矣宜乎立丹墀奮鴻筆
作邦家之秀為搢紳之光而¶適海隅釐冗務者何哉葢
<pb:KR4d0009_WYG_019-20b>
建谿&KR0276;女實鄰境也君離邦去¶里自閩之蜀官厯冄命
年將一紀堂有親老室有妻子是¶行也道未暢於國孝
可成於家也士君子聞而榮之噫行<md:KR4d0009_SBCK_019-14b>¶道之要利不如義
立事之幹義不如利昔君佐管城宰晉¶原撫民人親稼
穡非謂義乎今君奉朝命臨外司歛闗征¶助經費非謂
利乎義以行之利以幹之政成歸朝何攸往而¶不濟上
國殘暑江天早秋凉風入懐舊物在目郡守迎勞¶鄉人
詠謌徴四牡以讌使臣唱白華而延孝子柅軺車於¶故
<pb:KR4d0009_WYG_019-21a>
里侍板輿於任所有道之禄得以及親無外之時得以¶
聚族綵衣奉養何樂如之至止之日為我登八詠樓賦
新¶什以寄逺即嘉惠也懐安敗名樂不可極仲權其志
之¶
　　諸朝賢寄題洪州義門胡氏華林書齋序¶
吾讀兩漢書見制語宣下未始不以舉孝悌力田為急
宜¶其風俗淳厚宗社長久矣今天子大孝如舜至仁如
堯恥<md:KR4d0009_SBCK_019-15a>¶言霸圖純用帝道然而乗五代之疵國化百年之
<pb:KR4d0009_WYG_019-21b>
汚俗以¶為非孝悌不足以敦本非旌表不足以勸民南
昌舊都胡¶氏大族一門守義四世不析乃降詔命旌其
里閭聲聞於¶天風化於下大哉聖人之於孝治若是之
亟也自爾胡氏¶登進士第者二人授助教者一人今嵗
夀寜節胡氏子有¶獻華封之祝者上益嘉之制授試秘
書省校書郎面賜袍¶笏勞而遣焉且頒御書以光私第
由是有位於朝有名於¶時者校書皆刺謁之且盛言其
别業有華林山齋聚書萬¶巻大設厨廪以延生徒樹石
<pb:KR4d0009_WYG_019-22a>
林泉豫章之甲也願得詩什¶夸大其事自舊相司空而
下作者三十有㡬人詮次綰紀¶爛然成編再拜授予懇
請為序夫南陔白華古詩人之美<md:KR4d0009_SBCK_019-15b>¶孝子也有其義而亡
其詞仲尼存其篇子夏序其意束晳¶補其文況身被皇
朝之化目覩孝門之事有是歌詠播於¶聲詩而序引無
聞文士之闕也且使後之採詩義觀國風¶者將何取實
焉時淳化五年十月十五日序¶
　　周易彩戲圖序
<pb:KR4d0009_WYG_019-22b>
先師曰飽食終日無所用心難矣哉不有博奕者乎為
之¶猶賢乎已此言心無所據則淫慾生焉故雖博奕可
也自¶博而下戲之雅者有李邰彩選士子多為之復有
&KR0257;隂陽¶家流列神仙之事為銷夜選仙圖者亦行於世
葢為戲不¶同同歸於無益也戲而有益者其周易彩戲
圖之謂歟同¶州節度推官試大理評事岐君賁登進士
第尚竒好古獨<md:KR4d0009_SBCK_019-16a>¶行寡合文學之外尤耽易象善戲善誘
製為此圖取大易¶六十四卦三百八十四爻除乾六爻
<pb:KR4d0009_WYG_019-23a>
君象也人臣不敢為¶戲自餘毎爻當碁子一路爻有吉
凶子有賞罰遇謙謙君¶子者終局有賞而無罰遇以訟
受服者終局有罰而無賞¶周旋曲折至於大方此圖勢
也以骰子二隻得陽九隂六¶之數者先之此局例也又
以黄裳元吉人道之具美遇之¶有不争而勝矣以至龍
戰於野其血𤣥黄則贏輸未可知¶也得陽九之數者勝
焉故起於屯而終於坤也俾夫消息¶盈虚之道吉凶悔
吝之理談笑抵掌斯須不離易象不習¶而自精人心雖
<pb:KR4d0009_WYG_019-23b>
戲而無蕩大哉岐君之用心也可與投壺¶鄉射掲而並
行比夫雜戲逺矣好事君子得不家藏而時習<md:KR4d0009_SBCK_019-16b>¶乎¶
　
　
　
　
　
　小畜集巻十九¶
<md:KR4d0009_SBCK_020-1a>¶
<pb:KR4d0009_WYG_020-1a>
欽定四庫全書
　小畜集巻二十¶　　　　　宋　王禹偁　撰
　　序¶
　　　詔臣僚和
