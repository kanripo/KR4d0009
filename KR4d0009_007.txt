# -*- mode: mandoku-view; -*-
#+TITLE: 小畜集
#+DATE: 2015-09-11 08:40:49.521874
#+PROPERTY: ID KR4d0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0242-007小畜集-卷第七.
<pb:KR4d0009_SBCK_007-1a>¶
王黄州小畜集卷第七¶
　　律詩¶
　　　　　成武縣作¶
　　　　　　寄碭山主簿朱九齡¶
　　　　　　寄金臺主簿傅翺¶
　　　　　　寄寕陵陳長官¶
　　　　　　寄金郷張賛善¶
　　　　　　赴長洲縣作二首¶
　　　　　　恵山寺㽜題¶
　　　　　　逰虎丘山寺¶
　　　　　　寄獻潤州趙舍人二首¶
<pb:KR4d0009_SBCK_007-1b>¶
　　　　　　　寄毗陵劉愽士¶
　　　　　　　謝柴侍御送鶴¶
　　　　　　　官舍書懐呈羅思純¶
　　　　　　　除夜寄羅評事同年三首¶
　　　　　　　陸羽泉茶¶
　　　　　　　投柴殿院三十韵¶
　　　　　　　東鄰竹¶
　　　　　　　南園偶題¶
　　　　　　　戯贈嘉興朱宰同年¶
　　　　　　　春日官舍偶題¶
　　　　　　　寄獻翰林宋舍人¶
<pb:KR4d0009_SBCK_007-2a>¶
　　　　　　吴江縣寺㽜題¶
　　　　　　獻轉運使雷諌議二首¶
　　　　　　羅思純鶴斃為四韵吊之¶
　　　　　　即席送許製之曺南省兄衮¶
　　　　　　中元夜宿餘杭仙泉寺㽜題¶
　　　　　　贈草庵禅師¶
　　　　　　言懐¶
　　　　　　題響&KR1231;廊壁¶
　　　　　　中秋月¶
　　　　　　贈採訪使閤門穆舍人¶
　　　　　　泛吴松江¶
<pb:KR4d0009_SBCK_007-2b>¶
　　　　　　　獻轉運副使太常李愽士¶
　　　　　　　蘓州寒食日送人歸覲¶
　　　　　　　春晚逰太和宫¶
　　　　　　　再泛吴江¶
　　　　　　　筍三首¶
　　　　　　　官舍書懐呈郡守¶
　　　　　　　贈毋中舍¶
　　　　　　　贈賛寕大師¶
　　　　　　　題錢塘縣羅江東手植海棠¶
　　　　　　　武平寺留題¶
　　　　　　　贈湖州張從事¶
<pb:KR4d0009_SBCK_007-3a>¶
　　　　　　送李中舍罷蕭山赴闕¶
　　　　　　寄主客安貟外十韵¶
　　　　　　和郡僚題李中舍公署¶
　　　　　　送奉常李丞赴闕¶
　　　　　　題張處士溪居¶
　　　　　　初拜拾遺逰瓊林苑¶
　　　　　　舘中春值偶題¶
　　　　　　寄賛寕上人¶
　　　　　　歲暮偶書寄蘇臺舊僚友¶
　　　　　　朝退偶題¶
　　　　　　送王司諌赴淮南轉運¶
<pb:KR4d0009_SBCK_007-3b>¶
　　　　　　送郝校書從事相州¶
　　　　　　獻僕射相公二首¶
　　　　　　賀李宗諤先輩除校書郎¶
　　　　　　送夏侯正言㐮陽迎親¶
　　　　　　送鞠評事宰蘭溪¶
　　　　　　送查校書從事彭門¶
　　　　　　送史舘趙寺丞出宰咸陽¶
　　　　　　送田舍人出牧淮陽¶
　　　　　　送羅著作奉使湖湘¶
　　　　　　送夏矦正言奉使江南¶
　　　　　　送舘中王正言使交趾¶
<pb:KR4d0009_SBCK_007-4a>¶
　　　　　　七夕應制¶
　　　　　　送柴郎使髙麗¶
　　　　　　送羅著作两浙按獄¶
　　　　　　賀温正言賜紫¶
　　　　　　送光祿王寺丞通判徐方¶
　　　　　　謝同年黄法曺送道服¶
　　　　　　送馮學士入蜀¶
　　　　　　和陳州田舍人留别(五首)¶
　　　　　　賀将作孔監致仕¶
　　　　　　送宻直温學士西京遷葬¶
　　　　　　寄田舍人¶
<pb:KR4d0009_SBCK_007-4b>¶
　　　　　　送趙令公西京㽜守¶
　　　　　　送同年劉司諌通判西都¶
　　　　　　賀范舍人再入西掖¶
　　　　　　閣下詠懐¶
　　　　　　閣下暮春¶
　　　　　　舍人院竹¶
　　　　　　省中苦雨(二首)¶
　　　　成武縣作¶
釋褐来成武初官且自強位卑松在澗俸薄葉經霜雨菌¶
生書案飢禽啄印床猶驚冩秋卷槐砌落花黄¶
　　　　寄碭山主簿朱九齡¶
<pb:KR4d0009_SBCK_007-5a>¶
閑思蓬島㑹羣仙二百同年最少年利市襴衫抛白紵風¶
流名紙冩紅牋歌樓夜晏停銀燭柳巷春泥汚錦韉今日¶
折腰塵土裏共君追想好凄然¶
　　　　寄金臺主簿傳翺¶
徤羡魚臺景最奇鮑參軍到語多時(時林法椽来自魚臺/因言烟水之興故有)¶
(此/句)波平綠野懸魚網木脫空城露酒旗錦擲鮮鱗紅撥刺¶
雪翹寒鷺白䙰褷仍誇縣尹風騷客應有秋来唱和詩¶
　　　　寄寕陵陳長官¶
吏隱寕陵縣琴堂枕古河家山隔江逺風雨過&KR0657;多假日¶
親㝷藥公庭自種莎相逢如舊識執手動勞歌¶
　　　　寄金郷張賛善¶
<pb:KR4d0009_SBCK_007-5b>¶
年少辤榮自古稀朝衣不着著斑衣北堂侍膳侵星起南¶
畆催雨耕冐雨歸種竹野塘春筍脆採蘭幽澗露牙肥伊¶
予自是徒勞者未得同㝷舊釣磯¶
　　　　赴長洲縣作(二首)¶
移任長洲縣扁舟興有餘蓬高時見月棹稳不妨書雨碧¶
蘆枝亞霜紅蓼穂踈此行紆墨綬不是爲鱸魚¶
　　　　其二¶
移任長洲縣辭親淚滿衣折腰雖未免搔首欲何歸曉白¶
霜華重晴紅栗葉飛江頭鷗鳥在應怪不忘機¶
　　　　恵山寺㽜題¶
吟入恵山山下寺古泉閑挹味何嘉好抛此日陶潜米學¶
<pb:KR4d0009_SBCK_007-6a>¶
煮當年陸羽茶猶負片心眠水石略開塵眼識烟霞勞生¶
未了還東去孤棹寒蓬宿浪花¶
　　　　逰虎丘寺¶
寺墻圍着碧孱顔曽是當年海湧山盡抱好峯藏院裏不¶
教幽景落人間劍池草色經冬在石座苔花自古斑珎重¶
晉朝吾祖宅一廻来此便忘還¶
　　　　寄獻潤州趙舍人(二首)¶
南徐城古樹蒼蒼衙府樓臺盡枕江甘露鍾聲清醉榻海¶
門山色滴吟䆫直廬乆負題紅藥出鎮何妨擁碧幢聞說¶
秋来自高尚道裝笻竹鶴成雙¶
<pb:KR4d0009_SBCK_007-6b>¶
記言彩茟罷摛華郡閣高閑似道家琴院坐聽江寺磬郡¶
樓吟見海山霞春園遺母親燒筍夜榻㽜僧自煮茶應笑¶
陶潜未歸去折腰奔赱在泥沙¶
　　　　寄毗陵劉愽士¶
毗陵古郡接江堧赴任琴書共一船下岸且㝷甘露寺到¶
城先問恵山泉秋蟾吐檻供吟興野鶴隈床伴醉眠官散¶
道孤詩格老筭應雙鬢更皤然¶
　　　　謝柴侍御送鶴¶
两朶春雲墮世間霜臺乞與縣僚看骨含仙氣生来痩羽¶
挿天風過處寒唳别繡衣聲寂寞舞隨藍綬意䦨珊今朝¶
䆫外頻相顧應怪頭無獬豸冠¶
<pb:KR4d0009_SBCK_007-7a>¶
　　　　官舍書懐呈羅思純¶
同年事分幾般同墨綬逶迤一郡中仙桂並枝攀月魄縣¶
花交影笑春風分莎種就㝷僧逕借竹編成養鶴籠公暇¶
不妨閑唱和免教来徃逓詩筒¶
　　　　除夜寄羅評事同年(三首)¶
歲暮洞庭山知君思浩然年侵曉色盡人枕夜濤眠移棹¶
燈揺浪開䆫雪滿天無因一乘興同醉太湖船¶
　　　　其二¶
除夜在天涯共君同憶歸夢中傾夀酒堂下着斑衣臘雪¶
通宵舞梅花到處飛更堪洞庭宿愁思倍依依¶
　　　　其三¶
<pb:KR4d0009_SBCK_007-7b>¶
郡僚方賀正獨宿太湖稜堦下羞為吏船中袛載僧折梅¶
和薄雪煮茗對孤燈應笑排衙早寒靴踏曉氷¶
　　　　陸羽泉茶¶
甃石封苔百尺深試茶嘗味少知音唯餘半夜泉中月㽜¶
得先生一片心¶
　　　　投柴殿院(三十韵)¶
南靣修文德東吴納土疆蒼生思撫育丹詔擇循良烏府¶
官新轉龍頭桂舊香渡江驄馬瘦地垂繡衣長綸閣材知¶
屈蘇臺俗必康恩流一車雨威凛栢臺霜休假㝷山寺行¶
春泊野塘白公是前政魯望有維桑求瘼心雖切頥神道¶
豈妨煎茶虎丘升搗藥木蘭堂筍蕨供家饌園林着道装¶
<pb:KR4d0009_SBCK_007-8a>¶
撃笻教鶴舞收橘待僧嘗迎使朝衣稳娱賓綺席張犬聲¶
銷巷陌鶯舌動笙簧冷句題秋葉孤琴貯夜嚢歌摟寒月¶
白飲舫晚波凉官業除苛法家風襲雅章(故兵部貟外郎/自牧之子兵部)¶
(以詩名/擢第)豸冠危肅物象簡醉横床熊軾寕淹乆鼇頭譽轉¶
芳南園休命侶北闕即徴黄清貴容誰見遭逢合自強字¶
人叨屬邑畏德每循墻多品知懸隔孤危俟薦揚折腰休¶
太息青眼異㝷常岱岳容拳石滄溟納濫觴扶揺如借便¶
羽翼必髙翔從事貟多闕徒勞跡可傷金臺雖載築珠履¶
未成行始隗前言在依劉後進光免教青史上徒羙一燕¶
王¶
　　　　東鄰竹¶
<pb:KR4d0009_SBCK_007-8b>¶
東鄰誰種竹偏趂稱長官心月上分清影風来恵好音低¶
枝疑見接迸筍似相㝷多謝此君意墻頭誘我吟¶
　　　　南園偶題¶
天子優賢是有唐鑑湖恩賜賀知章他年我若功成去乞¶
取南園作醉郷¶
　　　　戯贈嘉興朱宰同年¶
縣前蘓小舊荒墳應作行雲入夢頻猶勝白公尉盩屋庭¶
花剛喚作夫人(朱未婚)¶
　　　　春日官舍偶題¶
薄宦苦流離壮年心已衰鸎花愁不覺風雨病先知曉月¶
晃竹屋寒苔疊槿籬無人慰幽寂庭柳自低垂¶
<pb:KR4d0009_SBCK_007-9a>¶
　　　　寄獻翰林宋舍人¶
金鼎鹽梅偶未和位高猶說野情多宫墻月上開琴匣道¶
院風清響藥羅㽜客旋燒含露筍倩僧教種耐霜莎孤寒¶
知有為霖望未忍江頭釣淥波¶
　　　　吴江縣寺㽜題¶
松江江寺對峰巒檻外生池接野灘幽鷺静翹春草碧病¶
僧閑說夜濤寒晨齋施筍唯溪叟國忌行香祗縣官盡日¶
門前照流水塵纓渾疑濯汍瀾¶
　　　　獻轉運使雷諌議(二首)¶
當年辭氣壓朱雲老作皇家諌諍臣章䟽罷封無事日朝¶
廷猶指直言人題詩野舘光泉石講易秋堂動鬼神棘寺¶
<pb:KR4d0009_SBCK_007-9b>¶
下僚叨末路齋心唯碩秉陶鈞¶
　　　　其二¶
江南江北接王畿漕運㠶檣去似飛父子有才同富國君¶
王無事免宵衣屏除姦吏魂應喪養活疲民肉漸肥還有¶
文埸受恩客望塵情抱倍依依(時諌議子有終/為淮南轉運)¶
　　　　羅思純鶴斃為四韵吊之¶
雪乾朱澹殞仙姿千歳無徴事可悲埋瘞肯饒鸚鵡塚飛¶
鳴不到鳯凰池遺翎尚在飄松逕舊跡猶存傍槿籬應得¶
羽尸假術夜来何處啄靈芝¶
　　　　即席送許製之南曺省兄衮¶
梅爛荷圎六月天歸㠶髙背虎丘烟到時自是成行雁别¶
<pb:KR4d0009_SBCK_007-10a>¶
處休聽滿樹蝉賣劒為賖吴市酒擕家猶借洞庭船待㸔¶
春牓来江外名占蓬莱第幾仙¶
　　　　中元夜宿餘杭仙泉寺㽜題¶
祭廟廻来略問禅(時以歲旱山廟/祈雨退宿于寺)蘚檣莎逕碧山前風䟽¶
逺磬秋開講水響寒車夜救田藍綬有香花菡蓞竹䆫無¶
寐月婵姢自慙政術貽枯旱忍卧松隂漱石泉¶
　　　　贈草庵禅師¶
陽山山下草庵深(陽山一/名餘杭)寂寂香燈對逺岑莫怪相㸔揔¶
無語坐禅為政一般心¶
　　　　言懐¶
宦途日日與心違人事紛紛任是非却為逰山置行李漁¶
<pb:KR4d0009_SBCK_007-10b>¶
家船舫道家衣¶
　　　　題響&KR1231;廊壁¶
廊壊空㽜響&KR1231;名為因西子遶廊行可怜伍相終朝諌誰¶
記當時曳履聲¶
　　　　中秋月¶
何處見清輝豋樓正午時莫辤終夕看動是隔年期冷濕¶
流螢草光凝宿鶴枝不禁雞唱曉輕别下天涯¶
　　　　贈採訪使閤門穆舍人¶
經畧十三州東南帝不憂二年辤玉砌幾夜夢珠旒旌斾¶
雖遐適江山是勝逰風謡隨處採民瘼盡心求報國機鈐¶
宻供吟景象幽煮茶溪畔寺望月海邊樓歩武思龍尾琴¶
<pb:KR4d0009_SBCK_007-11a>¶
書在鷁舟聼泉調玉&KR0942;拂石試銀鈎古畫多收買新詩寡¶
和詶酒醒聞瀑響睡起見潮頭奉使時将乆歸朝禮必優¶
一麾先出守萬户待封矦遇主當宜貴遺材亦合收此身¶
居下位無路畫良籌已悔田園廢堪驚鬢髪秋慿誰念寒¶
苦秪自擬歸休僻甚陶元亮貧過魯仲由品題殊不濫清¶
濁肯同流復命期三接陳詩說四愁薦雄如有便還觧殺¶
身酬(穆好琴頗/善書札)¶
　　　　泛吴松江¶
葦篷踈薄漏斜陽半日孤吟未過江唯有鷺鶿知我意時¶
時翹足對䆫&KR0657;¶
　　　　獻轉運副使太常李愽士¶
<pb:KR4d0009_SBCK_007-11b>¶
邦計動宸衷時賢莅浙東量寛吞渤澥氣直禀崆峒(博士/燕人)¶
捧詔瑶池下辤班玉筍中饋粮蕭相國制禮叔孫通舉措¶
敦儒行談諧有古風兾方思舊政(博士前理冀/冀人懐之)江表佇成¶
功吏畏嚴霜白民歌爱日紅勤王雖運智修道豈妨公旋¶
種烟莎逕閑科雨竹叢養成丹頂鶴瘦盡雪花驄移石情¶
無&KR0786;抄書俸不充晨餐燒露筍秋句冩霜楓棊閣連花塢¶
書䆫映燭籠僧傳栽樹法客獻逓詩筒飲席螺為盞吟舟¶
葦作篷按琴苔院冷搗藥月堂空清白成家計操修逹聖¶
聰即徴歸象闕清秩冠鴛鴻¶
　　　　蘇州寒食日送人歸覲¶
江城寒食下花木慘離魂幾宿投山寺孤㠶過海門篷聲¶
<pb:KR4d0009_SBCK_007-12a>¶
潑火雨栁色禁烟村定省髙堂後斑衣减淚痕¶
　　　　春晚逰太和宫¶
數里新萍夹岸莎春来乘興宿烟蘿隨風蝴蝶顛狂甚當¶
路花枝採折多綘節參差抽苦筍翠鈿狼籍撤圎荷湖山¶
滿眼不休去空羡魚翁雨一簑¶
　　　　再泛吴江¶
二年為吏住江濱重到江頭照病身滿眼碧波輸野鳥一¶
簑踈雨屬漁人隨船曉月孤輪白入座晴山數點春張精¶
靈還笑我綠袍依舊惹埃塵¶
　　　　筍¶
數里春蹊獨自㝷迸犀抽錦亂森森田文死去賓朋散抛¶
<pb:KR4d0009_SBCK_007-12b>¶
擲三千玳瑁簮¶
　　　　其二¶
綠玉脩脩冷罩烟一溪春雨洗婵姢不知徐福歸何處丱¶
女童男泣海田¶
　　　　其三¶
一夜春雷起舊根亂披烟籜出溪門稚川龍過頻囘首認¶
得青青數代孫¶
　　　　官舍書懐呈郡守¶
年来潘令鬢初凋瘦馬青山恥下僚藥債漸多醫宿疾宦¶
情猶切戀眀朝空江梅雨添幽欝古縣槐花鏁寂寥賴有¶
郡矦知己在每憐憔悴貰金貂¶
<pb:KR4d0009_SBCK_007-13a>¶
　　　　贈毋中舍¶
嶺表榆關路嶮巘頒條持節两無辤四方自是男兒事萬¶
里歸来聖主知(中舍嘗奉使入番又連/收嶺外二郡由是知名)磧雪奮行閑入夢¶
貪泉曽飲别㽜詩如今己見功名立休憶當年一桂枝¶
　　　　贈賛寕大師¶
詔修僧史浙江濱萬卷書中老一身赴闕尚㽜支遁馬援¶
毫應待仲尼麟溟濛松雪影松窓曉狼籍苔花竹院春還¶
許幽齋暫相訪却慙陶令滿衣塵¶
　　　　題錢塘縣羅江東手植海棠¶
江東遺跡在錢塘手植庭花滿縣香若使當年居顯位海¶
棠今日是甘棠¶
<pb:KR4d0009_SBCK_007-13b>¶
　　　　武平寺㽜題¶
縣齋東靣是禅齋公退何妨引鶴来長愛座中如洞府却¶
慙衣上有塵埃竹聲冷撼秋窓雨山影青籠曉院苔最憶¶
去年飛雪裏煮茶煨栗夜深廻¶
　　　　贈湖州張從事¶
前年春牓亞龍頭詞賦曽推第一流上直未歸紅藥院供¶
吟先得白蘋洲酒醒野寺烹山蕨公退溪亭狎海鷗自是¶
吴門折腰吏滿衣塵上為君羞¶
　　　　送李中舍罷蕭山赴闕¶
吏歸江東五六年歸時猶戀好山川野僧送别擕詩句瘦¶
馬臨𡵨當酒錢吴苑醉逢梅弄雪隋堤吟見柳垂烟自言¶
<pb:KR4d0009_SBCK_007-14a>¶
更共秋濤約未捨西興一釣船¶
　　　　寄主客安貟外十韵¶
罷郡歸蘭省還愁到帝郷趂朝騎瘦馬賃宅住閑坊命服¶
紆春草吟髭鑷夜霜有心憶雲水無語狎班行藥債經年¶
欠文編滿箧藏教兒誦詩賦倩客賣嚢装㝷寺誰同歩㽜¶
僧自拂床舉公投卷軸時相覔文章窮逹君雖了沉淪我¶
亦傷何當昇大用吾道始輝光¶
　　　　和郡僚題李中舍公署¶
樹影池光映曉霞綠楊隂下吏排衙閑拖屐齒妨横筍静¶
拂琴床有落花地脉暗分吴苑水厨烟時煮洞庭茶青宫¶
詞客多閑暇按曲飛觴待歳華¶
<pb:KR4d0009_SBCK_007-14b>¶
　　　　送奉常李丞赴闕¶
江城方話舊捧詔去長安宦路相逄少郷情叙别難烟波¶
迷曉渡風雨動春寒初夏應囘首重期看牡丹¶
　　　　題張處士溪居¶
雲裏寒溪竹裏橋野人居處絶塵囂病来芳草坐漁艇睡¶
起殘花落酒瓢閑把道書㝷晚逕静移茶鼎洗春潮長洲¶
懶吏頻過此爲愛盤飱有藥苗¶
　　　　初拜拾遺逰瓊林苑¶
關宴曽逰此綴行五年爲吏别仙郷杏園鶯蝶如相識應¶
在重来蒨綬香¶
　　　　舘中春值偶題¶
<pb:KR4d0009_SBCK_007-15a>¶
御柳差差拂禁墻菲才何事直仙郷坐聞雞唱皇宫近睡¶
枕魚鬚白日長簾掛蘚庭微雨霽研添桐井落花香春風¶
老盡詩情淡翻卷青編獨繞廊¶
　　　　寄賛寕上人(時上人進新修高/僧傳有/詔赴闕)¶
支公兼有董狐才史傳修成乙夜開天子逺酬丹詔去高¶
不出白雲来眉毫乆别應垂雪心印休傳本似灰若念重¶
瞳欲相見未妨西上一浮杯¶
　　　　歲暮偶書寄蘇臺舊僚友¶
吴門吏隱過三年何事陶潜捧詔還歩武已趋龍尾道夢¶
魂猶憶虎丘山花開茂苑誰同醉雪滿梁園獨掩関㑹待¶
他年求郡印劔池重遶碧潺潺¶
<pb:KR4d0009_SBCK_007-15b>¶
　　　　朝退偶題¶
吏隱金門秪似閑退朝窮巷懶開関經年不到公卿宅五¶
日空隨侍從班禁漏出花寒歴歴御泉通市細潺潺功名¶
未名立年猶少争忍擕琴去舊山¶
　　　　送王司諌赴淮南轉運¶
白獸樽前侍玉除暫分邦計别宸居映淮風月供吟茟拱¶
極星辰伴使車别岸酒濃桑葉落野亭霜薄菊花踈東南¶
莫作三年調紅藥香繁在直廬¶
　　　　送郝校書從事相州¶
提茟從戎别帝郷官清兼領校書郎将軍幕下紅蓮媚詩¶
客袖中丹桂香吟倚旌旗春過雨醉聽刁斗夜含霜金臺¶
<pb:KR4d0009_SBCK_007-16a>¶
莫作多時計非乆應歸振鷺行¶
　　　　獻僕射相公(二首)¶
罷調金鼎道光輝聞說閑園自種薇書院日斜春睡覺沙¶
堤人静早朝歸吟穿竹逕僧同歩醉遶花庭蝶上衣却恐¶
優㳺未終歳台星依舊照黄扉¶
　　　　其二¶
五年黄閤掌陶甄憂國翻成两鬢斑初到廟堂温樹冷暫¶
收霖雨岳雲閑春園領鶴㝷芳草小閣㽜僧畫逺山惟有¶
門生苦求見竹齋院一開關¶
　　　　賀李宗諤先輩除校書郎¶
祕省官清住帝郷春来春牓探花郎未吟紅藥歸西掖且¶
<pb:KR4d0009_SBCK_007-16b>¶
着青衫侍北堂射䇿更期揮徤筆騎驢猶得醉閑坊同年¶
佐邑應相羡衣上芸香雜桂香¶
　　　　送夏矦正言㐮陽迎親¶
蘭省方讎乙夜書㐮陽迎侍蹔脂車揮毫偶未歸綸閣衣¶
錦何妨奉板輿峴首碑前㽜馬足鹿門山下宿僧居漢臯¶
逰女曽相識應觧鳴璫換佩魚¶
　　　　送鞠評事宰蘭溪¶
東下蘭溪數十程幾多山水入圗經科名舊㨗仙人桂縣¶
界遥看婺女星琴院静籠江樹綠敕樓髙對海峰青三年¶
吏隱無嗟嘆百里封疆似畫屏¶
　　　　送查校書從事彭門¶
<pb:KR4d0009_SBCK_007-17a>¶
佐幕徐方鬢未秋官升芸閣更風流姓名舊在鸎遷牓詩¶
什重題燕子樓漸有俸錢供藥債應無歸夢到漁舟公餘¶
時上臺頭寺珠履金貂共勝逰(曺侍中/為徐帥)¶
　　　　送史舘趙寺丞出宰咸陽¶
縣連秦漢舊離宫分付詩人勝武功帶職逺辤書殿去擕¶
家深入畫圗中庭莎曉潤終南雨檻竹寒揺渭水風百里¶
封疆三舘客折腰休歎似陶公¶
　　　　送田舍人出牧淮陽¶
藥樹吟多且握蘭藹然公議滿朝端西垣罷直蒼苔冷南¶
郡行春綠野寛蒨斾出過應曜墓棠隂潜上伏犧壇郷心¶
休夢峨眉雪㑹頋青蒲憶史丹¶
<pb:KR4d0009_SBCK_007-17b>¶
　　　　送羅著作奉使湖湘¶
使星纒次入長沙曉别延英去路賖數刻漏中承宻㫖幾¶
重湖外奉皇華山行馬拂湘川石寺宿僧供岳麓茶廻日¶
期君直西掖當階紅藥正開花¶
　　　　送夏侯正言奉使江南¶
百舌關關麥壠青逺山迎馬翠如屏禁中已誦相如賦江¶
外猶看使者星衣拂茶烟㝷水寺枕欹梅雨泊沙汀歸期¶
莫過中秋節侍宴甘泉月滿庭¶
　　　　送舘中王正言使交趾¶
乘軺南下興何長大半江山是故郷蠻府好迎天上使朝¶
賢不為槖中装犀牛出水挨銅柱颶母扶空缷海檣復命¶
<pb:KR4d0009_SBCK_007-18a>¶
丹墀莫經歲北門西掖待翺翔¶
　　　　七夕應制¶
斜漢横空瑞氣浮橋邊烏鵲待牽牛長生殿冷時無事乞¶
巧樓多歳有秋菡蓞晚花清露濕婵姢新月暮烟収華封¶
禱祝華胥夢誰道神仙不可求¶
　　　　送柴郎中使髙麗¶
初過清眀野色繁柳花榆莢撲軺軒中臺應宿郎官貴外¶
國占星使者尊海水無波分島㠘扶桑見日認藩垣東夷¶
休請蕭夫子好把詩書問状元¶
　　　　送羅著作两浙按獄(著作嘗宰/蘇州吴縣)¶
使印星車適舊逰陶潜今日在瀛洲科條盡曉三千罪囹¶
<pb:KR4d0009_SBCK_007-18b>¶
圄應空十二州蒨綬有香籠驛馬皇華無暇狎沙鷗歸来¶
重過姑蘓郡莫忘題名向虎丘¶
　　　　賀温正言賜紫¶
宻䟽封来乙夜看延英召對議安邊榮頒紫綬同三品舊¶
賜朱衣未一年白獸捧樽斟御酒金魚垂鬛惹爐烟從今¶
便有公卿望休夢天台瀑布泉¶
　　　　送光祿王寺丞通判徐方¶
通倅徐方蒨綬新老莱衣服暫離身家君蓮幕開&KR0550;事(少/儀)¶
(丈人頃年載茟徐方訪聞今通判&KR0550;/即翩翩𪠘宇也父子繼處士人榮之)府帥金貂耀縉紳戯¶
馬臺荒春寂寞斬虵郷古樹輪囷公餘應長吟滋味好寄¶
西垣寓直人¶
<pb:KR4d0009_SBCK_007-19a>¶
　　　　謝同年黄法曺送道服¶
鮑照貽我羽人衣下日何妨盡日披老来自堪将野鶴客¶
来休更佩金龜官供謾說青綾被(漢尚書郎更直建礼門/給青綾被今西掖之任)¶
私便全勝白接䍦未脫朝簮戀眀主耿懐空作謝君詩¶
　　　　送馮學士入蜀¶
錦川冝共少年期四十風情去未遲蠶市夜歌欹枕處峨¶
嵋春雪倚樓時休誇上直吟紅藥多羡乘軺聼子規莫學¶
當初杜工部因循不賦海棠詩¶
　　　　和陳州田舍人㽜别(五首)¶
宛丘分理籍賢眀暫輟詞臣撫百城職罷掖垣人共惜郡¶
連京輔自爲榮休吟紅藥堦前色且聽長淮枕上聲駐馬¶
<pb:KR4d0009_SBCK_007-19b>¶
都門相别處柳黄莎碧上林鶯¶
　　　　其二¶
東風初暖酒難銷五馬行春罷趂朝道畔棠畔同召伯堦¶
前蓂莢别唐堯下車正是嘗新筍得句何妨寄舊僚預想¶
郡齋公宴虎桃花凝露柳垂條¶
　　　　其三¶
演綸多暇每封章暫去頒條道更光郡吏好排紅粉妓史¶
君曽是紫微郎樓臺有月新出詩囹圄無人綠草長地接¶
清淮足佳致水村烟塢似魚郷¶
　　　　其四¶
淮陽氷綻栁條新風物暄妍土俗淳捧詔暫辤雙闕路勸¶
<pb:KR4d0009_SBCK_007-20a>¶
農深入四郊春茶烟静拂聽琴鶴榖輕籠鋤麥人贏淂褰¶
帷恣吟興落花飛絮滿車茵¶
　　　　其五¶
頒條京輔近吾君政術髙于召信臣道服日斜披鶴&KR0769;藥¶
畦春暖歩龍鱗歸朝莫指三年調化俗應蘓一郡人願作¶
淮陽去思頌與君刋石慰陳民¶
　　　　賀将作孔監致仕¶
泣辤眀主挂冠簮便約幽雲老舊林朝請罷来頻典笏田¶
園歸去只擕琴焚香静院當山色聮藥空庭避竹隂一子¶
得官三品䘵未饒踈傅有黄金¶
　　　　送宻直温學士西京遷葬¶
<pb:KR4d0009_SBCK_007-20b>¶
錦衣西去道何光卜築伊川舊釣郷㽜守開筵親舉白故¶
人垂淚看焚黄重㝷泉石應多感旋挿松楸未着行一月¶
歸程如有暇雲間時到讀書房¶
　　　　寄田舍人¶
出處昇沉不足悲羡君操履是男兒左遷郡印辤綸閣直¶
諌書嚢在殿帷未有僉諧徴賈誼可無章䟽雪微之朝行¶
孤立知音少閑歩蒼苔一淚垂¶
　　　　送趙令公西京㽜守¶
勲業與誰同蕭何第一功两朝行直道萬國變淳風微恙¶
妨三接辤榮動四聰白麻宣上閣清洛守離宫譲表廻宸¶
翰朝辤泣舜瞳對深移五刻官重帶三公鳯浴荀池暖龍¶
<pb:KR4d0009_SBCK_007-21a>¶
蟠洛邑雄位尊非借冦神爽近維嵩導騎香塵細肩輿曉¶
霧籠下車鶗鴂語開宴牡丹紅温樹深巖夢甘棠蔽芾叢¶
趨庭採蘭子投刺茹芝翁廣化如靈鷲天津似綵虹先皇¶
陵樹老白傳影堂空春饌思山蕨秋屏畫水葓御泉通𪠘¶
宇禁栁映簾籠元老優㳺盛眀君眷注隆更湏歸相府特¶
地代天工永佐千年運重頒九錫弓不同崔四入正在離¶
亂離中¶
　　　　送同年劉司諌通判西都¶
元老㽜司卧雒陽諌官通理輟鴛行仲宣舊佐紅蓮幕裴¶
度新開綠野堂幾處古碑停馬讀到時春筍約僧嘗香山¶
居士真容在為我公餘奠一觴¶
<pb:KR4d0009_SBCK_007-21b>¶
　　　　賀范舍人再入西掖¶
再入承眀舊直廬腰間仍得佩金魚(舍人前在綸/閣猶是朱紱)重批漢¶
武求賢詔曽上東方自薦書(舍人早歳自諌垣/上書/自比東/方朔送入閣下)紅藥編¶
章應感動紫泥封檢未生踈樊川杜曲休勞夢日日延英¶
侍玉除(舍人前自綸閣出知永/興故有樊川杜曲之句)¶
　　　　閣下咏懐¶
正向承眀戀直廬年来華髪已侵梳(予年三十八/始見白髪)官清自¶
比乘軒鶴心小還同畏網魚西掖永懐王閣老(故兵部王/侍郎/入)¶
(西掖三十餘年屬纊/之際方有貳卿之命)北門堪歎扈尚書(故承㫖扈公在两/制三十年不能引)¶
(退以至老病不任/宿/直始有正有正卿之命)㑹當辤䘵東陵去數畆瓜田一柄鋤¶
　　　　閣下暮春¶
<pb:KR4d0009_SBCK_007-22a>¶
詔書稀少日何長閑枕通中睡一埸院吏報来丞相出紫¶
微花影上東廊¶
　　　　舍人院竹¶
封了詞頭遶砌行此君相伴最多情西垣不宿還堪恨辜¶
負夜窻風雨聲¶
　　　　省中苦雨(二首)¶
霏霏連晝復連宵紅藥蒼苔也寂寥唯有御溝堤畔栁拂¶
簷遮檻不勝嬌¶
　　　　其二¶
醉魂吟魄共悽悽簷溜窓風冷切肌階下怒蛙休跳躍浮¶
雲遮日不多時¶
<pb:KR4d0009_SBCK_007-22b>¶
¶
王黄州小畜集卷第七¶
